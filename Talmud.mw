[[File:Talmud yerushalmi-brakhot.GIF|thumb|Na plata dl Talmud babilonesc]]
Le '''Talmud''' (por ebraich: תַּלְמוּד‎?, talmūd, che ó dí insegnamënt, stüde, discusciun, dala raisc ebraica ל-מ-ד) é un di tesć sacri dl iudaism. Tradizionalmënter ti vëgnel ince dit ''Shas'' (por ebraich: ש״ס‎), na abreviaziun de ''shisha sedarim'', i "sis ordins", cun referimënt ai sis ordins dl test sacher dla Mishnah. Cun la parora Talmud él miné la recoiüda de tesć dl '''Talmud [[Babilonia|babilonesc]]''', mo al é ince n’atra racoiüda plü antica che á inom '''Talmud de [[Ierusalem]]'''. Le Talmud contëgn scric de rabins sön argomënc desvalis, danter l’ater ince sön la [[filosofia]], la tradiziun y la storia y é la fondamënta de düc i codesc dla Lege ebraica.



