[[File:FullMoon2010.jpg|thumb|FullMoon2010]]
La '''Löna''' é le su satelit dla [[Tera]] y é n satelit natural. Ara orbitëia a na destanza de ca. 384.400 km dala Tera y aladô de süa rotaziun sincrona él da odëi dala Tera tres la medema pert. La pert ascognüda dla Löna ne ê nia conesciüda cina che al é gnü a se le dé les prömes esploraziuns spaziales <ref> ''The Far Side of the Moon -- And All the Way Around'', sön nasa.gov. </ref>.
La pert ascognüda dla Löna é gnüda osservada por le pröm iade ai 7 d’otober dl 1959, canche na sonda sovietica en orbita encër la Löna á mené n valgönes fotografies ala Tera<ref> Luna 3, NASA.</ref>. 


La spersa dla pert dla Löna che an vëiga dala Tera á ca. 300.000 craters d’impat che á n diameter de almanco 1 km<ref> ''Moon Facts'', sön planck.esa.int.</ref>. Le crater plü gran é la fopa Pol Süd-Aitken<ref> ''Surviving the heavy bombardment: Ancient material at the surface of South Pole-Aitken Basin'' (PDF), sön planetary.brown.edu.</ref>, che á n diameter de ca. 2.500 km, che é sota 13 km y tol ite la pert a süd dla pert ascognüda dla Löna. 


Aladô dl movimënt orbital dla Löna ciarera fora atramënter a gaujia dl’orientaziun respet al sorëdl y al vëgn a se le dé fases desfarëntes da odëi tlermënter dala Tera. Les fases dla Löna á n influs diret sön tröpes creatöres viëntes<ref> ''Vita senza la Luna: una speculazione scientifica'', sön scienceinschool.org.</ref>., sön les marees, sön le ziclus de reproduziun y sön la stabilité dl’assa de rotaziun dla Tera <ref> Who Needs a Moon?, sön news.sciencemag.org.</ref>. Al é döes fases dla Löna: chëra dla Löna che vá sö pert y chëra dla Löna che vá jö pert. Les situaziuns estremes dles döes fases vëgn a se le dé canche la löna é danter la Tera y le Sorëdl y la pert iluminada ne é nia da odëi -Löna nöia- y canche la pert iluminada é da odëi daldöt -Löna colma. 

[[File:Mond Grafik.svg|thumb|left]]
Le simbol astronomich dla Löna é la rapresentaziun de süa fasa canche ara vá jö pert ☾<ref> Johann Franz Encke, ''Berliner Astronomisches Jahrbuch für 1853'' (Berlin, Akad.-Verl.), 1850, p. 12, urn:nbn:de:bvb:12-bsb10538383-1.</ref>.
Al vëgn araté che la Löna s’ais formé dan da ca. 4, 5 miliarc d’agn, püch tëmp do la formaziun dla Tera. Cina dai tëmps dl’antichité inca á la Löna albü n gran influs sön le comportamënt dles porsones. Tla mitologia greca gnora identificada dun la divinité Selene<ref> Hard, p. 46.</ref>, che comanâ sön la racoiüda, sön la fertilité y sön la ciacia.
==Wikidata==
[[d:Q405]]
Les porsones é jüdes sön la Löna por le pröm iade ai 20 de messé dl 1969<ref> Tëmp coordiné universal, ai 20 de messé tl fuso orar de Houston.(EN) NASA, Apollo 11, ''Record of Lunar Events'', sön history.nasa.gov.</ref>. Le pröm astronaut che á metü le pe sön la Löna é sté l’american Neil Armstrong, le comandënt dl’Apollo 11. 

==Notes==
<references />
[[Categoria:Astronomia]]
