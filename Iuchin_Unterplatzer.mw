{{Gherdëina}}{{Infobox artist
|Inuem                  = Iuchin Unterplatzer 
|Auter inuem            = "Tuifelemoler"
|Foto                   = Iuchin Unterplatzer de Josef Moroder.jpg
|Descrizion foto        = Iuchin Unterplatzer te na pitura de Josef Moroder dl 1874
|Nasciù/da              =  13 de fauré 1806 al [[Al Plan|Plan de Mareo]]
|Mort/a                 =  6 de dezëmber 1886 a Urtijëi
|Suplì/da               =  
|Educazion              =  
|Cunesciù/da per        =  
|Operes cunesciudes     = Auteresc de [[Santa Cristina]]
|Muvimënt               = 
|Fëna               = Josefa Weißenhorn (1814-1886) de Maran
|Firma                  = 
}}

'''Iuchin Unterplatzer''' dit nce "Tuifelemoler" (* [[13 de fauré]] [[1806]] al [[Mareo|Plan de Mareo]] ; † [[6 de dezëmber]] [[1886]] a Urtijëi), ie stat n depenjadëur, nduradëur, marangon d'ert y scultëur dla [[Val Badia]].
[[File:Iuchin Unterplatzer depënt da Josef Moroder 1883.jpg|miniatura|Iuchin Unterplazer che lëura te stua sa Jumbiërch.]].
L'inuem "Tuifelemoler" ti ie stat dat a [[Bulsan]], ulache l ova depënt na paladina cun malans.     
== Biografia ==
Iuchin Unterplatzer ie nasciù da Theresia Plaza de [[Badia]] y Jan Ujep de [[Calfosch|Colfosch]], l nëine se tlamova mo Plaza dessot. 
Juchin à maridà Josefa Weißenhorn (1814-1886) de Maran, che ie morta sa Jumbiërch a Urtijëi tl 1886 doi mënsc dan si uem.
Tl 1874 iel jit a sté sa Jumbiërch a Urtijëi cun si fëna per judé ora l moler [[Josef Moroder Jumbiërch|Josef Moroder]], che fova restà vëidun de si prima fëna. Ilo al pona vivù cun si fëna nchin al an 1886. L moler Josef Moroder à po maridà si muta [[Felizita Unterplatzer Moroder|Felizita Unterplatzer]] tl 1875.

Iuchin Unterplatzer à bonamënter scumencià a lauré te Gherdëina tla berstot de [[Ferdinand Demetz]]. Tl roman de Veronika Rubatscher "Der Lusenberger", ciancià tl gherdëina da [[Elsa Runggaldier]]<ref>Maria Veronika Rubatscher: ''Vedla Stories de Gherdëina.'' [[Union di Ladins de Gherdëina]], 1981.</ref>, vëniel cuntà truep de Iuchin Unterplatzer.

Te na publicazion de [[Edgar Moroder]] di scric de Josef Moroder vëniel ënghe repurtei lecorc dl Unterplatzer nchinamei dla viëra contra i franzëusc<ref>Edgar Moroder: ''Tirol 1809 in Ladinien, insbesondere in Gröden. Ein Beitrag zum Tiroler Gedenkjahr 2009 aus Ladinien''. Publicazion persunela, 2009.</ref>.

== Lëures ==
* Urnamënc per l'orgun per la dlieja de [[Laion]].
* Auteresc dla dlieja de [[Santa Cristina]].
* Paladines per l teater de Bulsan.
* Lëures da marangon per la dlieja dla [[Fodom|Plief de Fedom]] tl 1847.
* Canssla y orgun<ref>[https://orgeln.kirchenmusik.it/detail/pfarrkirche-zu-den-hl-aposteln-petrus-und-paulus-1 Orgel in Kastelruth, Orgeldatenbank der Diezöse Bozen Brixen.]</ref> dla gran dlieja de [[Ciastel (chemun)|Ciastel]].
* Autere dla [[capela de Resciesa]] dertureda tl 1846<ref>Toni Sotriffer: ''L Crist de Resciesa - n pue de si storia''. [[Calënder de Gherdëina]] 2014, pl. 132</ref>.
<gallery>
Parish church Kastelruth internal view.jpg|Canssla dla gran dlieja de Ciastel.
Saint Cecilia by Arnold in Lajen.JPG|Orgun de Laion.
Autere de San Martin dlieja de Santa Cristina te Gherdëina.jpg|Autere de San Martin tla dlieja de Santa Cristina.
Autere dl Batista dlieja de Santa Cristina te Gherdëina.jpg|Autere dl Batista tla dlieja de Santa Cristina.
</gallery>
== Notes ==
<references/>
== Cëla nce ==
* [[Scultëures de Gherdëina]]

== Bibliografia ==
* [[Edgar Moroder]]: ''Bera Iuchin Unterplatzer (1806-1886), l "Tuifelemoler".'' Union di Ladins de Gherdëina, Urtijëi 2015. Pl. 34 y 36.

{{DEFAULTSORT:Unterplatzer, Iuchin}}
[[Categoria:Uem]]
[[Categoria:Scultëures de Gherdëina]]
