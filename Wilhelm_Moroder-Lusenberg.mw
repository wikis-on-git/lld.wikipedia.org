{{Gherdëina}}
'''Wilhelm Moroder-Lusenberg''' nce Willi (*[[27 de juni]] [[1877]] a Urtijëi;† [[9 de jenè]] [[1915]] a Nisc) ie n autor ladin de [[Gherdëina]].
[[File:Wilhelm Moroder.jpg|thumb|left|Wilhelm Moroder-Lusenberg]]
[[File:Wilhelm Moroder Lusenberg.jpg|miniatura|alt=Pultre de Wilhelm Moroder da Jumbiërch|Wilhelm Moroder Lusenberg ]]
[[File:Geschichte-der-ladinischen-literatur-i.pdf|page=193|thumb|150px|Geschichte der ladinischen literatur]]

[[File:Bibliografia ladina.djvu|page=96|thumb|150px|Bibliografia ladina]]

== Vita ==
Wilhelm ie nasciù sciche prim mut de Felizita Unterplatzer de [[Mareo]], la segonda fëna de [[Josef Moroder Jumbiërch]]<ref>[http://www.moroderfamily.com/img/family-tree/moroder-family-tree-5000px.jpg Lën genealogich dla familia Moroder.]</ref>. 
Ai 2 de utober dl 1897, do avei dà ju la matura a [[Trënt]] se al scrit ite a medejina a [[Dispruch]]. L se à ntendù che chëla ne fova nia si streda che fova, coche l ova scrit a si pere y oma, „filosofia y speziaimënter storia y leteratura”. Tl 1905 à l metù su a Dispruch sun cunsëi de Theodor Gartner la ''Union Ladina''. Tl 1905 ovel nce dat ora la prima plata ladina ''[[L'amik di Ladins]]'' y tl 1908 ''[[Der Ladiner]]'' ma zënza gran suzes per via di finanziamënc. Ël ova ntant sëurantëut la redazion dla plata ''Brixner Chronik'' per avëi n paiamënt segur.
Te chëi ani se al dat ju nce scialdi cun l'archeologia a San Laurënz, ulache l à abinà su i resc romans de Sebatum y autri te Südtirol<ref>Komitee für die Drucklegung des Moroder-Stammbuches. Die Moroder, Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung - Geschichte - Biographien - Anhang. Beitrag zur tirolischen Familienforschung. Scrit da [[Edgar Moroder]]. Eigenverlag, Urtijëi 1980. Plates 250-258. [http://www.moroderfamily.com/book-moroder-1/the-moroder-book-one.pdf Liber Moroder online su moroderfamily.com]</ref>.
Wilhelm Moroder à nce scuviert y nstëss metù a lum l'afresch dl ''Crist dla dumënies'' sul parëi a sud dla [[dlieja da Sacun]].
[[File:Fresco SAcun.jpg|miniatura|alt=Afrësch dl ''Crist dla dumënies'' dla Dlieja da Sacun scuviert da Willi Moroder.|Afrësch dl ''Crist dla dumënies'' dla Dlieja da Sacun scuviert da Willi Moroder.]]
Tl 1911 se àl maridà cun Rosa Zach de Franzensbad (Boemia) y jit a sté a Marienbad per lauré pra la redazion dla plata ''Egerland- und Kurzeitung in Marienbad''. Tla Boemia al mo for studià inant la storia de Gherdëina y metù adum ma gran cassa de documënc. A si berba Franzl al scrit ai 3 de fauré dl 1914 de avei metù adum y belau finà na publicazion sun Gherdëina de 1800 plates. Ma ntant ie rot ora la [[Pröma Gran Vera|prima viera]] y Willi à messù ji pra i saudëies sciche ufizier. L nen à nia durà giut, che l ie unì fat perjunier y tosc dò mort tla perjunia a [[Niš]] tla Serbia ulache l ie ence stat suplì. De la cassa de documënc ne san nia ce fin che la à fat.

== Publicazions ==
Willi à ’ncë dassën laurà pea pra la segonda edizion de „Das Grôdner Tal” de si berba [[Franz Moroder|Franz Moroder-Lenert]], co che desmostra na lëtra dl 10 de jené dl 1900. 
* ''Nosh antenac da zakan.'' [[Calënder de Gherdëina]] 1915, pl. 46-47.
* ''L troi pajan te Gherdëina.'' Calënder de Gherdëina 1915, pl. 71-72.
* ''Waid- und Waldordnung der Gerichtsherrschaft Wolkenstein.'' Calënder de Gherdëina 1915, pl. 132-136.
* ''Altes Gedenkbuch von St. Jakob.'' Calënder de Gherdëina 1915, pl. 136-139.
* ''La gran mueria. Opfer der Pest von 1636 im Grödental.'' Calënder de Gherdëina 1915, pl. 139-142.
* ''Neuer historisch-topographischer Führer durch das Gröden-Tal''. Deutscher und Österreichischer Alpenverein, Sektion Gröden DÖAV, 1902. <ref>[https://digital.tessmann.it/tessmannDigital/Libro/19771/;jsessionid=A3CB753AE0103BC4BE1823398DFD4741 Neuer historisch-topographischer Führer durch das Gröden-Tal. Bibliotech Tessmann] </ref>
* ''L'amik di Ladins'' (Ladinerfreund).  Nr. 1—3 Dispruch 1905.
* ''Der Ladiner''. Nr. 1—2, Persenon 1908.
* ''Marktgemeinde St. Ulrich in Grôden''. Urtijëi 1908 <ref>''Publicazions che trata de storia y leteratura ladina''. Calënder de Gherdëina 1953, pl. 112.</ref>.

== Notes ==
<references/>
== Bibliografia ==
* Cirillo dell'Antonio: ''Bera Willi Moroder da Jumbierch''. Calënder de Gherdëina  1952, pl. 18-20.

== Scric ==
<i>
<small>
Nëus son Ladins, reston Ladins ! 
<poem>
Nëus son dui fredesc y surans 
Truep mil' ani bele adum, 
Dajonse pu mé dui la mans 
Po sarons for n gran grum. 
Nëus son Ladins, reston Ladins ! 

La patria nosta ie n ciastel de piera dura, 
Frabicà da Die nstës cun granda cura, 
I te chësc s' al metù per guardians 
Nëus Ladins t' amez Tudësc y Talians 
Ma nëus son Ladins y reston Ladins ! ﻿
</poem>
</i>
</small>
==Wikiversity==
*[[:it:v:Wilhelm Moroder-Lusenberg|Wilhelm Moroder-Lusenberg]]

==Wikisource==
*[[oldwikisource:Nëus son Ladins, reston Ladins !|Nëus son Ladins, reston Ladins !]] ‎ 
*[[oldwikisource:L Tëmp|L Tëmp]] ‎

==Wikidata==
[[d:Q21293137]]
==Liams==
*[https://ia601508.us.archive.org/26/items/ladinischen/9788860461063.pdf Rut Bernardi Paul Videsott ''Geschichte der ladinischen Literatur'']. p 180.

[[Categoria:Uem|Moroder-Lusenberg, Wilhelm‎]]
[[Categoria:Cultura ladina|Moroder-Lusenberg, Wilhelm]]
[[Categoria:Persona ladina|Moroder, Wilhelm]]
[[Categoria:Scritëures de Gherdëina|Moroder, Wilhelm]]
