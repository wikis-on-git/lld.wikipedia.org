{{Gherdëina}}{{Infobox_chemun_Germania
|Foto            = Skyline_Frankfurt_am_Main_2015.jpg
|Inuem luech       = Frankfurt am Main
|Blason            = Wappen_Frankfurt_am_Main.svg
|Stat              = [[Germania]]
|Stat federal      = [[Hessen]]
|Fundazion         = 1. secul <small>do Gejù Crist</small>
|Autëza            = 112
|Seuraspersa       = 248
|Abitanc           = 750000
|Data abitanc      = 2021
|Codesc targa de l'auto = F
|Mapa              = 
|}}'''Frankfurt sul Main''' ([[lingaz tudësch|tudësch]]: ''Frankfurt am Main''), suënz ënghe mé tlameda '''Frankfurt''', ie la zità cun la majera populazion tl stat tudësch dl [[Hessen]]. Cun 765.000 abitanc ala fin dl 2019 iel la cuinta majera zità de la [[Germania]]. La ie sul ruf [[Main]] (che porta tl [[Rain]]) y fej ora na conurbazion continueda cun la zità [[Offenbach am Main]] y si raion urban à na populazion de 2,3 milions.

Frankfurt fova na zità-stat per belau 500 ani y fova una de la ziteies plu mpurtantes dl [[San Mper Roman]] coche l post ulache univa curenei i [[coser]]i. La zità-stat à perdù si suvranità cun la tumeda dl mper tl 1806, l'à giateda zeruch tl 1815 y perduda inò tl 1866 canche la ie stata tëuta su tl [[Preußen]]. 

Frankfurt ie n zënter a livel mundiel per [[cumerz]], [[cultura]], [[educazion]], [[turism]] y [[trasport]], y ie rateda na "alpha world city" dal GaWC. A Frankfurt à si sënta ngrum de mpurtantes [[firma|firmes]] europees. L [[aeroport de Frankfurt]] ie l majer te la Germania y un de i majeri te l'Europa y al mond. Frankfurt ie un de i majeri zëntri de [[finanza]] te l'Europa y ie la sënta de la [[Banca Zentrala Europeica]], [[Deutsche Bundesbank]], la [[Borsa de Frankfurt]], [[Deutsche Bank]], [[DZ Bank]], [[KfW]], [[Commerzbank]] y ngrum de autra istituzions. La fiera de Frankfurt (''Messe Frankfurt'') ie una de la majera fieres al mond. Ilò ie uni ann la fiera dl liber de Frankfurt, che ie la majera fiera de libri al mond.

A Frankfurt dal ngrum de istituzions de educazion mpurtantes sciche la [[Università de Goethe]], la UAS, FUMPA, la Frankfurt School of Finance & Management.
==Galaria dales fotografies==
<gallery  widths="180" heights="100" perrow="4" >
 
FFM-AlteOper-HDR--DINA4.jpg|La Alte Oper
 
Europäische_Zentralbank_-_European_Central_Bank_(19190136328).jpg|La sënta de la [[Banca Zentrala Europeica]]
 
Dom-Roemer-Projekt-Huehnermarkt-06-2018-Ffm-Altstadt-10008-9.jpg|L ''Hühnermarkt''

Frankfurt_Am_Main-Samstagsberg_von_Suedwesten-20110705.jpg|L ''Römerberg''

Frankfurt_(152602865).jpeg|Ududa dala ''Altstadt'' de viers dl ''Bankenviertel''

 </gallery>
