[[File:Venuspioneeruv.jpg|thumb|Venus]]
'''Venus''' é le secundo [[Planet|planët]] <ref>''Venere'', sön archive.oapd.inaf.it.</ref> dl [[Sistem soler|Sistem solar]] en cunt de destanza dal [[Suredl|Sorëdl]] cun n’orbita prësc zircolara che porta a n movimënt de revoluziun de 224,7 dis dla Tera . <ref>David R. Williams (curaté da), ''Venus Fact Sheet'', te NASA Space Science Data Coordinated Archive, NASA Goddard Space Flight Center, 23 dezëmber 2016.</ref>.
So inom vá zoruch a chël dla divinité romana dl amur y dla belëza . <ref>Venere, sön archive.oapd.inaf.it</ref> y so simbol astronomich é la rapresentaziun stilisada dla man de Venus che tëgn n spidl (♀) <ref>''La storia di ♂ e ♀'', sön ilpost.it.</ref>.

Do la [[Löna]] é Venus le corp dl cil plü slominant. Al é da odëi püch do le florí dl Sorëdl y püch dan da l’orí dl Sorëdl <ref>''Venere'', sön archive.oapd.inaf.it.</ref>, insciö che i popui antics ti dijô “stëra dla sëra” o “stëra dla doman”, cina che Pitagora á ciafé fora che ara se tratâ dl medemo corp dl cil <ref>Claudio Elidoro, ''Vespero e Lucifero'' (PDF), Osservatorio astronomico di Bologna, 2013.</ref>.

Venus é classifiché sciöche n planët terester y vëgn ince araté n “planët jomelin” dla [[Tera]] en cunt de sües dimenjiuns y de süa massa. Porimpó él bindebó desfarënt dala Tera. Süa atmosfera é metüda adöm dantadöt da anidrida carbonica<ref>''Venere'', sön archive.oapd.inaf.it.</ref> y á na presciun dër alta, insciö che Venus é le planët plü cialt dl sistem solar.

La storia dles esploraziuns spaziales de Venus á metü man dl 1961<ref>''Chronology of Venus Exploration'', sön nssdc.gsfc.nasa.gov.</ref> cun la misciun sovietica Venera 1, che á surajoré le planët.  
==Notes==
<references />

==Wikidata==
[[d:Q313]]
[[Categoria:Astronomia]]
