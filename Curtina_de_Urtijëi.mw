[[File:Cemetery - Urtijëi.jpg|miniatura|La vedla pert dla curtina cun la dlieja de Sant'Ana]]
{{Gherdëina}}

La '''Curtina de Urtijëi''' ie adum cun la curtina da Sacun una dla doi [[curtina|curtines]] dl chemun y dla pluania de [[Urtijëi]]. La curtina ie a man drëta dl [[ruf de Val d'Ana]]. Tla curtina iel da vijité fòsses de persunalitëies ma ncé fòsses che ie monumënc fac da artisć de [[Gherdëina]].

== Storia ==
Zacan canche l ne fova mo deguna curtina te Gherdëina messovi purté i morc a [[Gudon]] y pona plu tert a [[Laion]]. D'[[inviern]] univi tenii te tublà chinche la stredes fova deventedes miëures d'[[ansciuda]]<ref>[[Josef Kostner]]:'' Teles che n cuntova zacan te Gherdëina''. [[Calënder de Gherdëina]] 1974, pl. 52.</ref>.

La curtina fova spartida te doi pertes; la pert plu bassa, dita ''vedla curtina'' cun n mur aut ntëurvia, y la pert nueva plu auta, dita ''nueva curtina'', che fina via cun na pert curida cun lojes.  Ti ani 1970  ie ruveda lepro na terza pert plu a urient.

== Vedla curtina ==
La vedla curtina ie chëla plu basa dl viëres de uzidënt, dan la [[Dlieja de Sant'Ana (Urtijëi)|dlieja de Sant'Ana]]. Tl 1862 canche l fova mé la vedla curtina, à l chemun lascià fé n gran mur ntëurite cun de bela nisces<ref>Toni Sotriffer: ''Bera Sepl Runggaldier da Ianon''. Calënder de Gherdëina 2017, pl. 118.</ref>. N chël an ai 16 de nuvëmber à l chemun patron dla curtina nce metù su n regulamënt de curtina cun 32 ponc. L regulamënt da liejer tl Calënder de Gherdëina<ref>''Dla curtina de Urtijëi - 1862''. Calënder de Gherdëina 1993, pl. 136-140.</ref> udova dant che la nisces fossa vendudes al incant ma mé a patrons de n mesc a Urtijëi. Pra uni niscia fova tla tiëra de curtina daujin na lerch per suplì l mort dla familia.

== Nueva curtina ==
Cun la nueva curtina iel stat fat su tl 1894/1895 n gran port cun 11 nisces per la majera families de Urtijëi<ref>E. C.: ''Monsignor Franz Anderlan, pluan d'Urtisei''. Calënder de Gherdëina 1949, pl. 17.</ref>. La niscia zentrela fova per i prevesc y l susot ova n afrësch de [[Josef Moroder da Jumbiërch]]. Chësta niscia ne dal nia plu ajache l ie unit fat ora n passaje per la pert de curtina plu nueva a urient.

== Nisces tl port ==
La nisces tl port ie, danter l'auter, da man ciancia la familia Martiner cun n bel Crist tl orto di ulives de [[Hermann Moroder|Hermann Moroder da Jumbiërch]], na niscia dla familia Runggaldier da Passua, la Familia Moroder Lenert, La familia Purger y la familia Insam Prinoth. 
<gallery>
Martiner.jpg|Fosa dla familia Martiner. Scultura de Herman Moroder.
Christus curtina.jpg|Familia Moroder de Lenert. Crist de Ludwig Moroder.
File:Pieta-Purger.jpg|Familia Purger|Familia Purger, scultura miërmul de [[Johann Baptist Moroder|Giuani Batista Moroder]].
Grabsengel.jpg|Familia Insam Prinoth, scultures de lën de Giuani Batista Moroder.
</gallery>

== Ultima curtina ==
Chësta curtina ie stata metuda su permò tl 1972 do n proiet de Gottfried Moroder<ref>[[Bruno Moroder]]:  ''Cronica 1972.'' Calënder de Gherdëina, 1974, pl 121.</ref>. Do la lojes dla ''curtina nueva'' ie states fabrichedes autra lojes  per families dal muet o mpurtantes dl luech. Tla pert plu a uriënt fina via la curtina cun na sort de pelda/capela per i prevesc dla pluania. Tl an 2000 ie la curtina mo n iëde stata ngrandida dl viëres de nord y fineda via cun nueva loges<ref>''Cronaca 2000''. Calënder de Gherdëina  2001, pl. 217.</ref>. 

== Curtina di protestanc ==
Do l presbitere dla dlieja de Sant'Ana tla ''curtina nueva'' fova fin al an 2000 ca. n toch de curtina, cun tiëra nia benedida, stlut via da na sief y n ciancel de fiër,  ulache fova suplii i protestanc. Un de chisc fova Ludwig Norman Neruda che fova tumà ju dal crëp di cin dëic y mort ai 11 de setëmber 1898. La sepultura ova pona fat l vëscul de Norwich tla curtina de Urtijëi<ref>Toni Sotriffer: '' Nutizies (tëutes ora) dala Cronica de Seniëur Curât Mons. Franz Anderlan''. Calënder de Gherdëina 2004, pl. 106.</ref>. L sas de curtina de Norman Neruda ie pona stat spustè sul mur dla dlieja de Sant'Ana ulache l ie mo da udëi.

Ora de curtina univa supii ence chë morc dala pest tl 1636 percioche i ne tachëss nia chiche jiva te curtina <ref>F.M. (Friedrich Mortoder): ''La pest te Gherdëina l an dla gran muria 1636''. Calënder de Gherdëina 1969, pl. 39-40.</ref>
== Monumënc ==
<gallery>
Familie-Hofer.jpg|Relief de lën, niscia dla familia Hofer.
Christus-Levisc-Antone-Insa.jpg|Crist de Levisc Antone Insam.
Grabstein JB Moroder St. Ulrich Gröden detail.jpg|Angiul de miermul de Giuani Batista Moroder.
Grabstein Josef Moroder Lusenberg.jpg|Fòssa de Josef Moroder da Jumbiërch.
Hans-Pescosta.jpg|Pelda n lecurdanza de Hanns Pescosta<ref>Franz Runggaldier: ''I mëinacrëp tla vedla Gherdëina''. Calënder de Gherdëina 2015, pl. 134-135</ref>.
Normannerudagrab.jpg|Plata de fòssa de Ludwig Norman Neruda.
Jakob-Crepaz-Portrait.jpg|Cë de [[Jakob Crepaz-Maidl|Jocl Crepaz]] dl mut Carlo Crepaz.
Trenker family grave - Urtijëi - 02.jpg|Detail dla crëusc dla familia Trenker.
</gallery>

== Curtina di saudeies ==
A man ciancia, sëura mur dla segonda curtina te pra de bera Matie dl Roder, ie stata fata do la [[Pröma Gran Vera|prima viëra]] la curtina di saudëies. Bele ntan la viëra y do la viëra per gauja dla spanuela<ref>Elfriede Perathoner: ''La fin dia Gran Viera - La Spanuela''. Calënder de Gherdëina 2016, pl. 159-163.</ref> univa ilo suplii saudëies ora de curtina per la masra pert rusc i perjunieres taliani. Pra uni fossa ti fove-1 uni metù na crëusc russa de lën cun trëi traviërses, sainsom na pitia traviërsa, po na majera y jape una dejbiech. Plu tert ie chësta fosses unides sievedes ite cun n mur de sas cun na gran crëusc sëuravia y sotvia na eguia de porfir scarpeleda da Giuani Batista Moroder. Ntan la [[Secunda Vera dl Monn|segonda viëra]] univa ilo suplii saudëies tudësc che muriva ti lazarec y nce braces i giames taiëdes ai malei. Tl 1956 ie chësta curtina unida desfata do che i osc di saudëies suplii ie stac menei te autra curtines di saudëies<ref>Edith Moroder Prugger: ''La curtina di saudeies 48''. Calënder de Gherdëina 1972, pl. 48-49.</ref>.

== Fòsses de personalitëies ==
N valguna dla personalitëies de Urtijëi suplides te curtina. Danter chëstes ie sënz'auter la fòssa de [[Luis Trenker]] la plu vijiteda dai seniëures.
* [[Jacob Crepaz]]
* [[Pepi Martiner]]
* [[Franz Moroder]] y [[Rudolf Moroder]]
* [[Josef Moroder Jumbiërch|Jumbiërch]]
* [[Ludwig Moroder]]
* [[Ludwig Norman Neruda]] 
* [[Hans Pescosta]] 
* Luis Trenker
* [[Batista Vinatzer]] (1912–1993),

== Notes ==
<references />

== Autri cunliamënc ==
[[Commons:Category:Cemetery (Urtijëi)|Curtina de Urtijëi sun Commons]]

[[Categoria:Gherdëina|Curtina, Urtijëi]] [[Categoria:Ert|Curtina, Urtijëi]]
