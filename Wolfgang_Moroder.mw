{{gherdëina}}[[File:Wolfgang-Moroder.jpg|thumb|Wolfgang Moroder]]'''Wolfgang Moroder''' (*1947 tla [[cësa Rusina]] a [[Urtijëi]]) ie n [[dutor]] de [[Gherdëina]]. Si loma fova [[Paula Grossrubatscher]] y si pere [[Alex Moroder]]. Ël à laurà giut alalongia coche [[dutor dl’ëiles]] tl [[spedel de Bulsan]]. Sëurapro al ënghe contribuì scialdi al stravardé de la [[lingaz ladin|rujeneda]] y [[cultura ladina]] tres si mpëni coche presidënt dl [[Museum Gherdëina]] dal 2006 al 2018. Dal 2022 incà iel n cumëmber d'unëur dla [[Union di Ladins de Gherdëina]]<ref>Paulina Moroder: ''Laudatio a Wolfgang Moroder
Paulina Moroder dl Museum Gherdëina à prejentà la persona y l lëur fat dal unerà per la cultura ladina''. La Usc di Ladins  Nr. 17 — 06 de mei 2022, pl. 22-23. </ref>.

== Lëur sun la Wikipedia ladina ==
Moroder ie ënghe un di majeri contribuenc a la [[Wikipedia Ladina]] ulache l à scrit l majer numer de articuli sun tematiches de [[Gherdëina]], dantaldut sun persunaliteies. 

== Lëur da fotograf ==
Moroder ie un di majeri contribuenc, dessegur de [[Südtirol]], a [[Wikimedia Commons]], ulache dal 2010 incà al ciarià su ntëur a 8000 fotos che l à fat.<ref>[[c:User:Moroder|Plata de Moroder sun Wikimedia Commons]]</ref> I motifs de la fotos ie dantaldut [[architetura]], [[paesaj]] y [[ert]]. Na gran pert de chësta fotos adrovel per i articuli che l scrij sun Wikipedia. Autres vën ënghe adurvedes da autra Wikipedies te autra rujenedes. La majera pert de la fotos de luesc o jënt de Gherdëina sun Wikimedia ie sies.<br>Tres si lëur da dutor dl’ëiles ie Moroder stat bon de fé n video tres [[ultrasonn]] de n [[fetus]] che [[svanidlé|svanidlea]]. Veldadetel ne fova mo mei stat tëut su tres na camera y l video ova fat la raida dl mond.<ref>{{cite web |url=https://www.theguardian.com/lifeandstyle/2012/nov/21/yawning-in-womb-healthy-babies-2 |title=Yawning in womb could be used as baby health indicator |work=[[The Guardian]] |first=Ian |last=Sample|date=21 Nov 2012 |access-date=8 juni 2022}}</ref>

[[File:Fetal yawning 4D ultrasound ecografia 4D Dr. Wolfgang Moroder.theora.ogv|thumb|L video de n fetus che [[svanidlé|svanidlea]]. N video de Moroder che à fat la raida dl mond.]]

== Liams ==
*[[c:User:Moroder|Wolfgang Moroder sun Wikimedia Commons]]

== Notes ==
<references/>
