'''Christa Perathoner''' (* 7 juni 1987 a [[Persenon]]) ie na biatleta de Gherdëina.

== Vita ==
Christa Perathoner vif te Sëlva ulache la à scumencià a pudejé tl Sciclub Gherdëina cun l trainer Andreas Zingerle. Ëila fajova pert di saudëies taliani (Esercito Italiano). Ëila à scumencià cun la garejedes de pudejé. Dal 2006 ala fat pea al Europacup juniores sënza arjonjer de gran resultac. 

Pra i campionac taliani juniores tl 2006 ala venciú na bedaia d'or.

Ti campionac europei juniores a Nové Město na Moravě tl 2008 ala arjont l dodejesem post.

Pra l IBU-Cup  a Obertilliach ala arjont l undejesem post. Cun la stafeta taliana ala arjont l 10° post tla copa dl mond de Hochfilzen. I primes ponc per la copa dl mond ala vadanià a Antholz. A Pyeongchang ala fat pea l prim iëde ai campionac mundiei ulache la ie ruveda 45ejima tl sprint y 53ejima tl sauté do. 

Ëila à fat pea pra i juesc olimpics d'inviërn a Vancouver tl 2010 ulache la ie ruveda 79ejima tla 15 km de biatlon.

== Bibliografia ==
* Arnold Holzknecht: Vancouver 2010. Juesc olimpics y paralimpics a Vancouver cun 8 atlec de Gherdëina. Calënder de Gherdëina 2011, pl. 80 y 82 (foto).

== Cunliamënc ==
* [https://biathlonresults.com/?IBUId=BTITA20706198701 Resultac sula plata internet IBU (International Biathlon Union).]
* [https://www.olympedia.org/athletes/118512 Christa Perathoner sun Olympedia.]
[[Category:Fëna|Perathoner, Christa]]
[[Category:Atlec/es de Gherdëina|Perathoner, Christa]]
