[[File:Capela da Stufan sun Mastle cun Stevia Gherdëina.jpg|miniatura|alt=La capela da Stufan sun Mastlé cun Stevia.|La capela da Stufan sun [[Mastlé]] cun [[Stevia]].]]
{{Gherdëina}}

La [[Capeles de Gherdëina]]  a [[Runcadic]], [[Urtijëi]], [[Santa Cristina]], [[Sëlva]] y [[Mont Sëuc|Mont de Sëuc]].
i, Santa Cristina, Sëlva y Mont de Sëuc.
== Runcadic ==
;[[Dlieja Sant Ujep Runcadic#Capela de Sant Ujep|Capela de Sant Ujep da Passua]]
== Urtijëi ==
;Capela di Tumei
La capela ie unida fabricheda su n dessëni de Adolf Keim<ref>Maria Luise Keim: ''N lecort dl prof. Adolf Keim''. Calënder de Gherdëina  2015, pl. 203.</ref>. La rëjes de fiër batù ie de Herman Vallazza y dedite ie na Pietà zipleda de [[Ludwig Moroder]]. Sëura la capela ie n pitl ciampanil plat cun na copia fata da la dlegadoia Grassmayr a Dispruch dl [[Cusé da Sacun]] na ciampana dl 1300 dla plu vedles dl Südtirol<ref>Tobia Moroder: ''L cusé da Sacun''. Calënder de Gherdëina 2010, pl. 42.</ref>.
*[[Commons:Category:Capela di tumei Urtijëi|Fotos dla Capela di tumei sun Commons]]
;[[Capela sal Crist|Capela de Resciesa]]
;Capela da Poz 
La capela, dedicheda ala [[Madona dl Scapulier]] (Madona di Àbeti), ie n monumënt sota scunanza.<ref>[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=17129 Capela da Poz, sota scunanza dla Provinzia Bulsan - Südtirol.]</ref>
La capela ie unida fabricheda da Giuani Batista Vinazer da Poz tl 1800 per rengrazë per na grazia giateda a Firenze ulache l laurova.
La dlieja à cater vieresc a arco spiz y sëura la porta n pitl viere a mesa luna. L tët ie de scintles y l ciampanil de lën cun doi ciampanes. Dedite sul autere ie na Madona cun Bambin senteda y tramedoi figures ie furnides cun n guant de sëida blanch da flëures<ref>[[Elsa Runggaldier]]: ''La capela da Poz''. Calënder de Gherdëina 1976, pl. 68-70.</ref><ref>
[https://www.geocaching.com/geocache/GC2GHVH_capela-da-poz-st-anton?guid=03c3cff1-91f3-453c-8ad9-611e021b9abf La capela da Poz sun Geocaching.]</ref>. 
*[[Commons:Category:Capela da Poz|Fotos dla capela da Poz su Commons.]]
<gallery>
Capela di Tumei a Urtijëi.jpg|Capela di Tumei de Urtijëi
Capela da Poz a Urtijei pert levasuredl.JPG|Capela da Poz
Raschötzer Kapelle über St. Ulrich in Gröden im Winter 2013.jpg|Capela sal Crist

</gallery>
== Santa Cristina ==
[[File:Capela dl Calvare curtina de Santa Cristina.jpg|miniatura|alt=Capela dl Calvare te curtina a Santa Cristina. Crist de Cristian Trebinger 1680|Capela dl Calvare te curtina a Santa Cristina. Crist de Cristian Trebinger 1650.]]
[[File:Bergkapelle-baumann.jpg|miniatura|alt=Capela Mont de Pana|Capela Mont de Pana]]
;Capela dai morc te curtina
;Capela dl Calvare
;Capela de Puciacia
La capela ie plutosc pitla cun doi vieresc chedri y n viere a mesaluna dancà y doi vieresc a mesaluna dales pertes. Sëura l'entreda ie mo na pitla statua de San Giuani Nepomuk. Sul autere ie l cheder dla Madona cun Bambin de [[Johann Burgauner]]<ref>Elsa Runggaldier: ''La Capela de Puciacia''. Calënder de Gherdëina  1977, pl. 109</ref><ref>[[Edberte Moroder]]: ''La capela da Puciàcia''. Calënder de Gherdëina 1989, pl. 168-170.</ref>.
;[[Mont de Pana y Ciandevaves#Capela|Capela de Mont de Pana]]<ref>Elsa Runggaldier: ''Mont de Pana y si capela''. Calënder de Gherdëina 1981, pl. 36.</ref>
;Capela San Elia de Mastlé
La capela privata, dedicheda al profeta San Elia, ie unida fabricheda da Carlo Rifesser da Stufan deberiëda cun si fëna Carlina Comploj da Runcaudie do n dessëni dl architet Erich Pattis. La capela ie unida benedida dal digan Friedrich Moroder ai 28 de setëmber 1969. N ciampanil aut 9 metri porta na ciampana. 
Sëura autère ie n relief cun San Elia che s’auza de viërs dl ciel ziplà da Sepl Comploj.  Sota la mëisa dl autere ie n relief dla creazion ziplà da Heindl Moroder de Doss. Autra statues ie San Hubertus de Heindl Moroder y la Madona dla Nëif de [[Pepi Rifesser]]. La porta dla capela ie dedicheda cun n relief de Flavio Pancheri ala vita dla Madona<ref>Friedrich Moroder: ''La Capela nueva de Fermeda sun Mastlé''. Calënder de Gherdëina 1970, pl. 34</ref><ref>[http://www.fotosantacristina.it/ld/archif.html?imagesize=large&imageq=100&datefrom=1870&dateto=1970&category=&search=capel Cunsëi de furmazion de S. Cristina fotos.]</ref>

== Sëlva ==
Te Sëlva dal set capeles, una ie sul [[jëuf dl Sela]] y una sul [[jëuf de Frea]]<ref>[https://www.selvafoto.it/de/buch-wolkenstein.html?article%20id=12 Wolkenstein im Laufe der Jahrhunderte, das religiöse Leben. Cunsëi de Furmazion Sëlva ]</ref><ref>[http://www.pluaniaselva.it/pluania-s-maria-selva/benuni/dliejes-capeles/ Capeles de Sëlva - Plata web dla pluania.]</ref>.
;Trëi Capeles de Curtina
;[[Capela de San Silvester]] te [[Val]]
La capela, suenz tlameda dlieja de Val ie dedicheda a San Silvester papa. Can che la ie unida fabricheda ne san nia. Te n diare dl 22 de utober 1908 vën  numinei chisc sanc te dlieja : [[San Silvester]] amez sun autere, [[San Roch]], [[San Vit]], [[San Martin]], [[San Ivuere]], [[San Franzësch]] y [[Sant Antone]]. Truepes de chesta scultures ie unides rubedes, śën an lascia fe dò copies. 
Pra n lëur de restaur dl 1992-93  iel unì ora sui pareies vedli afrësc barocs dla vita de Gejù, di cater evangelisć, de [[Adam y Dieva]] y n valguna dates: 1732, 1754 y 1792 y povester 1638. Chësta pitures ie bonamënter states curides cun ciauc ti tëmpes dla gran mueries.
N cheder depënt cun uele mostra na muta de undesc ani, che se à mazà l an 1841 tuman dal crëp. "Precipitata da questi sassi” disc la scritura sun l depënt<ref>Elsa Runggaldier: ''Capeles te Sëlva''.  Calënder de Gherdëina 1979, pl. 65-66.</ref>.
*[[Commons:Category:San Silvester (Sëlva)|Foto de San Silvester sun Commons.]]
;Capela de Santa Ottilia, [[Ciastel de Gherdëina|Ciastel]]
La capela ie privata di patrons dl ciastel y ie dedicheda a Santa Utilia che vën prieda per l mel de cë o di uedli. Bonamënter iela unida fata su dai Wolkenstein dan l [[Ciastel de Gherdëina|ciastel de Gherdëina]] sula streda che vën su da [[Ruacia]]. Sëura la rëjes cun archët a mesaluna ie i blasons di [[Wolkenstein-Trostburg|Wolkenstein]] y na Madona dl bon aiut baroca. De chësta madones fates do a Lukas Cranach iel n vagunes te Gherdëina: sun Ciajea (1650), [[Col dala Pelda]] (1670), Piciulëi (1727), Mesavia sa [[Sacun]], [[Bula]] y tla [[Dlieja Santa Maria ad Nives|dlieja dla Madona de Sëlva]] duneda da Engelhard Dietrich Wolkenstein l ann 1647.
L autere dedite ie dl dejesetesim secul cun Santa Utilia tla tofla de autere. La capela ie stata restaureda ti ani 2007-2009 dal chemun de Sëlva. Tl ciastel nstës dal ënghe na capela dedicheda a Santa Utilia<ref>Elsa Runggaldier: ''Capeles te Sëlva''.  Calënder de Gherdëina 1979, pl. 66.</ref>
* [[Commons:Category:Capela Santa Utilia|Fotos dla Capela Santa Utilia sun Commons.]]
;Capela dl jëuf de Sela
La capela sul [[jëuf de Sela]] ie dedicheda ala Vijitazion de Maria. La ie stata fabricheda dal Cai de [[Bulsan]], che ova la utia-ustaria daujin, y benedida ai 1 de auril dl 1936 dal pluan de Santa Cristina Andrea Pramstrahler, ajache Sëlva ntlëuta ne fova mo nia na pluania<ref>''La capela sul jëuf de Sela''. Calënder de Gherdëina 1978, pl. 42-43.</ref>.
;Capela de San Mauriz sul jëuf de Frea
La capela dedicheda a San Mauriz prutetëur di saudeies, ie stata fata su dala grupa di saudeies Alpini (ANA) de Sëlva do n desëni dl geometer Wolfgang Mussner. L autere dla capela ie de Schrott de Urtijëi. L lëur ie unì scumencià tl 2002 y la capela ie unida benedida ai 6 de juni dl 2004.
Dedit à la capela na statua de San Mauriz y n relief dl'Ultima Cëina sun l'autere, sëura l'autere l Spirt Sant zipla. Dales pertes iel statues dla Madona cun Bambin y n cruzefis y catordesc stazions dla Crëusc n relief<ref>Tonin Perathoner: ''Capela "San Maurizio" Jëuf de Frea''. Calënder de Gherdëina 2005, 106-108.</ref>.
* [[Commons:Category:Capela de San Mauriz|Fotos dla Capela de San Mauriz]]

<gallery>
Capela de Santa Utilia Santa Cristina Ciastel.jpg|Santa Utilia
Steviola Capela San Silvester da duman Gherdëina.jpg|Capela San Silvester
Cappella di San Maurizio - Passo Gardena - 02.jpg|Capela San Mauriz
Capela dl Pas Sela cun Saslonch.jpg|Capela sul [[jëuf de Sela]] cun [[Saslonch]]
</gallery>

== Mont de Sëuc ==
[[File:Marienkapelle Seiseralm.jpg|miniatura|alt=Capela Zallinger|Capela Zallinger]]
;Capela dl Zallinger
La capela ie dedicheda al Imaculata. Carl von Zallinger à lascià fé la capela tl 1857 coche lecorda na plata de miërmul.  La ie unida bënedida ai 28 de lugio 1858 dal digan de Ciastel Josef Gebhart. L ann 1957 ie la capela unida dertureda. Sul autere sta la Imaculata y dales pertes ie statues dl Cuer de Gejù y Sant Antone de Padua. L ciampanil de lën à doi ciampanes<ref>er (Elsa Runggaldier): ''La capela di Zallinger''. Calënder de Gherdëina 1980, pl. 93-95.</ref>.
*[[Commons:Category:Marienkapelle Seiser Alm|Fotos dla Capela Zallinger sun Commons.]]
;Capela Sant Antone dl Dialer
La capela, dedicheda a Sant Antone de Padua, ie ai piesc dla Crestes de Tiëres Cuecenes, sota i Ëures de Fascia y ncertleda ite da pastures vërdes riches de ciofes. 
Franz Dialer ova frabicà te chël post na cësa d'albiërch, tlameda "Seiser-Alpen-Haus" y daujin al lascià fe su la capela tl 1901. La capela ie duta de lën cun n ciampanil danca cun doi ciampanes. L'autere dedite ie stat fat da [[Ferdinand Stuflesser]] y depënt da [[Alois Kostner]]. La tofla d'autere cun Sant Antone ie stata depënta dal pater Caius Trafojer<ref>Elsa Runggaldier: ''La Capela dl Dialer''. Calënder de Gherdëina 1982, pl. 106.</ref><ref>[https://seiseralm-schlerngebiet.com/seiseralm/wissenswertes/533-kapelle-dialer-antonius.html Capela dl Dialer].</ref>.
== Notes ==
<references/>

== Bibliografia ==
Margareth Runggaldier Mahlknecht, Karl Mahlknecht: ''St. Ulrich in Gröden – Kirchen und Kirchengeschichte. Eine Text- und Bilddokumentation''. Athesia , Persenon 1992.
 
== Cunliamënc ==
* [[Commons:Category:Capeles de Gherdëina|Fotos dla capeles de Gherdëina]]
[[Categoria:Dliejes de Gherdëina|Capeles, Gherdëina]]
[[Categoria:Ert|Capeles, Gherdëina]]
