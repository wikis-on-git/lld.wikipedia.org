{{Infobox artist
|Inuem                  = Trina Kasslatter Bernardi
|Auter inuem            = Katharina Kasslatter, 
|Foto                   = Eila cun bambin Katarina Kaslatter.jpg
|Descrizion foto        = Eila cun bambin de Katarina Kasslatter
|Nasciù/da              = 8 auril 1889
|Mort/a                 = 27 fauré 1979
|Suplì/da               =  
|Educazion              =  
|Cunesciù/da per        = Zipladëssa de pitla figures
|Operes cunesciudes     = 
|Muvimënt               = 
|Uem/fëna               = Tone Bernardi de Col
|Firma                  = 
}}
{{Gherdëina}}

'''Trina Kasslatter Bernardi''' (*[[8 auril]] [[1889]] te [[Sëlva]];† [[27 fauré]] [[1979]] te [[Sëlva]]) ie stata na zipladëssa de Sëlva.
== Biografia ==
Trina ie nasciuda sa Gustin ta Poza de Sëlva y se à maridà cun Tone Bernardi de Col. Trina fova la plu jëuna de 7 y te duta la familia univel ziplà. Si loma Trina Senoner de Burdengëia fova na zipladëssa che ova mparà da [[Eduard Senoner|Eduard de Burdengëia]], l prim de Sëlva a ji tla [[Scola d'Ert Urtijëi|Scola d'Ert de Urtijëi]]. Trina fova la plu jëuna y perchël ne messovela nia judé pra i lëures da paur y pudova sté pra penic a ziplé. Cun 20 ani fovela pona una dla primes che pudova ji tla scola d'ert de Sëlva sota [[Albino Pitscheider]] pernanche i la ova giaurida. Trina Kasslatter jiva gën furnida cun l guant dala Gherdëina per duta si vita nce ntan l fascism canche chësc ne fova nia udú gën. Trina nen à mei laurà cun modiei o dessënies, ma for ora de si cë.
Na seniëura che univa al frësch te Gherdëina ti ova scincà na scultura de na Madona de Trina ala regina Elena dla Talia. Per rengrazië ova la regina mandà na bela culana de filigran a Trina y chësta ti la ova scincheda ala Madona da mëter sul cheder dla [[Dlieja Santa Maria ad Nives|Santa Maria]]. L ie danz suzedù che n dì sen fova chësta culana, rubeda. 

Tl [[Museum Gherdëina]] ie da udëi n valguni de si lëures.
== Bibliografia ==
* [[Milia Insam Kostner|Milia Kostner]]: ''Doi de Gherdëina: anda Trina y bera Tone.'' Calënder de Gherdëina 1988, pl. 51-57.
* Erica Senoner, Matilde Pezzei, Marta Mussner: Ëiles de Gherdëina. Stories de vita de ëiles de Gherdëina, zacan y al didancuei. Chemuns de Gherdëina 2001, pl. 86-88.
* Danila Serafini: ''Le donne nella Ladinia e l'arte'' te ''Ëres tla Ladinia''. Catalogh, Museum Ladin Ciastel de Tor 2006. ISBN 88 89255 23 4. pl. 167-168.
== Cëla mo ==
* {{Commons|category:Trina Kasslatter}}



* [[Ëiles de Gherdëina che zipla]]

[[Categoria:Fëna|Kasslatter, Trina]]
[[Categoria:Scultëures de Gherdëina|Kasslatter, Trina]]
[[Categoria:Sëlva|Gherdëina‎]]
