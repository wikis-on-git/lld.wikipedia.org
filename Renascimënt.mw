[[File:Sandro Botticelli - La nascita di Venere - Google Art Project - edited.jpg|thumb|Sandro Botticelli - La nasciüda de Venus]]

Le '''Renascimënt''' é na perioda artistica y culturala dla [[storia]] dl’[[Europa]] che s’á svilupé tla [[Talia]], dantadöt a Firenze, olache al á albü n gran rode le mezenatism di Medici, danter la fin dl’[[Eté medievala]] y le mëte man dl’[[Storia moderna|Eté moderna]] y che vá da ca. la secunda pert dl XIV seco cina al XVI seco cun gran desfarënzies danter disciplines y raiuns geografics. Al é sté na epoca de gran mudamënc te chël che al é gnü a se le dé le svilup dles idees dl Umanesim, che é nasciü tl ciamp [[Leteratöra|leterar]] dl XIV seco cun n gran interes por i stüdi classics dantadöt cun Francesco Petrarca y á influenzé ince l’[[ert]] figurativa y la mentalité dles [[Porsona|porsones]]. 
Danter les maius personalité dl Renascimënt él tl ciamp dl’ert [[Leonardo da Vinci]], [[Michelangelo]], [[Raffaello]], Botticelli, [[Donatello]], [[Albrecht Dürer]], [[Filippo Brunelleschi]] y l’umanist [[Erasmus da Rotterdam]].
Tratan le Renascimënt él sté la descurida dl’[[America]], la [[Reformaziun]] y la despartiziun danter [[Dlijia catolica]] y [[Protestantesim|Dlijia protestanta]]. 


== Plates colegades ==

[[Storia moderna]]

[[Eté dles descurides]]

[[Antichité classica]]

[[Reformaziun]]


