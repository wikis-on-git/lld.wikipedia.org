{{Badiot}}
[[File:HRR.gif|thumb|Svilup dl Sacher Imper Roman]]
Le '''Sacher Imper Roman''' ê metü adöm da deplü raiuns dl’[[Europa]] zentrala y ozidentala y á metü man dl 962 do C. cun l’incoronaziun de Otto I, che â arpé la maiú pert dl Imper carolingh. Na gran pert dla storiografia [[talia]]na y [[Franzia|franzeja]] tol ite tla storia dl Sacher Roman Imper ince l’Imper carolingh, insciö che la data dla nasciüda dl Sacher Roman Imper foss chëra dl’incoronaziun de [[Carl le Gran]], l’ 800 do C. <ref>Ciara ala usc ''Sacro Romano Impero'' tl'Enciclopedia Italiana.</ref>.
L’inom Sacher Imper Roman foss sté na continuaziun dl [[Imper Bizantin|Imper Roman d’Ozidënt]] y porchël n podëi universal. L’agetif “Sacher”, che é documenté por le pröm iade dl 1157 te na lëtra da pert dl imparadú Federich II de Schwaben, ess sotrissé  la renasciüda dl podëi imperial sciöche orüda da Chël Bel Dî, insciö che le podëi da incoroné l’imparadú ti tocâ al papa.
Le Sacher Imper Roman á arjunt le maiú svilup tla Bassa [[Eté medievala|Eté Medievala]] (danter le 1000 y le 1492) canche al ê un di ui podëis universai adöm cun chël dl papa.
Dl 1512 él gnü adoré la definiziun “Sacher Imper Roman dla Naziun Germanica” (por todësch ''Heiliges Römisches Reich Deutscher Nation'', por latin ''Sacrum Imperium Romanum Nationis Germanicae'') cun l’imparadú Maximilian I. Le titul dl imparadú é restada inant "''Imperator Romanorum semper Augustus''" cina ala fin dl Sacher Imper Roman dl 1806. 

== Lians ==
[[Storia medievala]]


