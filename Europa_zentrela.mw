{{gherdëina}}[[File:Central_Europe_(Brockhaus).svg|thumb|I stac che toca pra l'Europa zentrela aldò dl ''World Factbook'' (2009), de la ''Encyclopædia Britannica'' y de la ''Brockhaus Enzyklopädie'' (1998).]]L''''Europa zentrela''' ie n [[raion]] te l'[[Europa]] danter l'[[Europa dl vest]] (o ''Europa uzidentela'') y l'[[Europa dl est]] (o ''Europa urientela'') che à na si storia y identità cultura y soziela. La [[viera di 30 ani]] danter i [[catolics]] y i [[protestanc]] à abù n gran influs sun la storia de l'Europa zentrela. L cunzet de l'Europa zentrela ie nasciù dantaldut tl [[19ejim secul]].<br>
Pra l'Europa zentrela toca n gran pert i raions che fajova pert dl [[San Mper Roman]] y i rënies plu a est sciche la [[Polonia]] y l'[[Ungaria]]. Pertes dl Polen y de l'Ungaria fajova plu tert pert de la moanrchia di Habsburg, che à purtà ënghe te chëi raions na identità de l'Europa zentrela.

Ciuni che ie avisa i cunfins de l'Europa zentrela ie dessegur n pont de discuscion. N po rujené de cie stac che toca pra l'Europa zentrela, ma ënghe de cie raions. Na definizion scialdi azeteda ie che pra l'Europa zentrela toca la [[Germania]], l'[[Austria]], la [[Svizra]], la [[Republica Ceca]], la [[Polonia]], la [[Slovachia]], l'[[Ungaria]] y la [[Slovenia]].
Autra definizions jonta mo leprò l raion de l [[Elsass]] (te la [[Franzia]] che toca pra l'Europa uzidentela), l [[Trentin-Südtirol]] (te la [[Talia]] che toca pra l'[[Europa meridiunela]]), i [[stac dl Baltich]] y la pertes de la [[Romania]], [[Ucraina]] y [[Croazia]] che tucova n iede pra l'[[Austria-Ungaria]].
[[File:Grossgliederung_Europas-en.svg|thumb|I cunfins tradiziunei de l'Europa zentrela]]



[[Categoria:Geografia]]
