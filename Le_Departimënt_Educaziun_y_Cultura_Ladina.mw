 
L Departimënt à la funzion de se cruzië dla educazion y dla cultura ladina, tulan ite la aministrazion dla scoles y scolines , di contribuc y dl sustëni ala lies y istituzions cultureles y al servisc ai jëuni ladins. L Departimënt ie nasciù dal' Intendënza Ladina, che fova unida istituida dl 1975. Cun l tëmp ie unides leprò deplu cumpetënzes, tant che dl 2011 iel unì metù su n Departimënt aposta tla aministrazion provinziela.
L Intendënt Ladin ie respunsabl dl manejamënt dla scoles ladines, aldò dla normes de atuazion al statut de autonomia. L servisc de evaluazion dl sistem educatif ladin fej referimënt al Intendënt, sciche nce l Ispetorat dla Scoles Ladines che à si sënta a Picolin. Tl Departimënt iel nce deplu servijes per sustenì l' educazion tla valedes ladines, danter l auter: l servisc de integrazion y consulënza, l servisc per l' educazion ala sanità, l servisc sport scolastich, l servisc per l' educazion musicala y l plurilinguism y n.i. Seuraprò iel l ispetorat dla scolines ladines y l ispetëur de Religion. L ciamp inovazion y consulënza se cruzia dantaldut dla elaborazion de materiai didatics, dl ajurnamënt di nsenianc y de inovazions pedagogiches. La repartizion 18, che fej pert dl Departimënt, ie respunsabla dl lëur aministratif sibe tla ciamp dla cultura, che nce dla educazion.
La sënta dl Departimënt ie a Bulsan tla streda Bottai/Binder 29.
A Picolin iel n Zënter Pedagogich dal 2017 inant, ulache l ie deplu servijes sul teritore. N se tol dant de istituì n tel zënter nce te Gherdëina, davia che nosta scola ie de carater teritoriel y ie mè presënta tla valedes de Badia y Gherdëina.

== Liams ==

http://www.provincia.bz.it/ntendenza-ladina/default.asp
[[Categoria:Cultura ladina]]

