{{Gherdëina}}

'''TV TCA Ladina''' ie na trasmiscion periodica tla televijion per [[ladin]]. L canal dla televijion  sun chël che la trasmiscions vën mustredes ie dant al dut la TML (Televisione delle Minoranze Linguistiche) dla sozietà privata G.E.T. S.r.l. (Gruppo Editoriale Trentino, n iëde tlamà TCA). La TML fesc trasmiscions per la mendranzes ladines, y l'autra mendranzes dl Trentin i [[mocheni]] y i [[cimbri]].

== Storia ==
Ai 5 de setëmber dl 2009 ie nasciù l nutiziar TV TCA Ladina dant al dut su na scumenciadiva dl jurnalist ladin Egon Vinatzer de [[Urtijëi]]. La trasmiscions vën dant al dut finanziëdes dala man publica che fosa la [[Südtirol|Provinzia de Bulsan]] y la [[Trentin-Südtirol|Region Trentino Südtirol]]. 

L nutiziar ladin, metù adum, curà y prejentà da Egon Vinatzer, reverda la valedes ladines [[Gherdëina]],  [[Val Badia]], [[Fascia]],  [[Ampëz]]  y [[Fodom|Fedom]]. L nutiziar vën mustrà un n iëde al ena per 25 menuc.
Tres l canal de televijion TML iel da udëi ncè trasmiscions cultureles che se tlama ''Orizont'' y de mujiga.

== Canai tla televijion ==
Te Gherdëina, Badia y Fascia ie la trasmiscions da udëi sui canai digitei Südtirol TV, Alto Adige TV y Trentino TV (112, 212, 642). Per Fedom y Ampëz ie la trasmiscions me da udëi tres podcast sun Internet sula plata web dla TML.

== Internet ==
Per chiche ulëssa ti cialé ala trasmiscions sun Internet ie chisc l cunliamënc 
* [http://www.tmltv.it/video_on_demand.php?id_menu=65 TG TV Ladina]
* [http://www.tmltv.it/ ''Orizont'',  ''Ercaboan''  y ''L cianton dl Istitut'']
* [https://www.facebook.com/AmiciDiTvTcaLadina Plata Facebook cun programes]

== Bibliografia ==
* David Lardschneider: ''Diesc ani de TG Ladin de Egon Vinatzer''. [[La Usc di Ladins]], 3 de november 2019.
[[Categoria:Cultura ladina]]
[[Categoria:Televijion ladina]]
