{{Badiot}}
La dlijia de [[Badia]] é cunsagrada a S.Linert y S.Iaco y é a na altëza de 1365 m. Al é üna dles dlijies baroches plü importantes de döt le [[Tirol]]. Les pitöres a frësch é gnüdes fates dal artist todësch Matthäus Günther da Augsburg l’ann 1778.
[[File:KircheMitHospiz.jpg|miniatura|destra|le Santuar de Chël Bel Dî dala Crusc]]
Le santuar de Chël Bel Dî dala Crusc é a na altëza de 2043 m. I altá dla dlijia é de stil neogotich, les döes statues de S.Roch y de S.Salvester, sciöche deplü pitöres dla dlijia, é de stil gotich tardí.

A Oies, sura S.Linert de Badia, él le Santuar de [[Ujöp Freinademetz|S.Ujöp Freinademetz]]. Al é na costruziun nöia de stil modern sön plan dl architët Oswald Valentini. Les statues daite é de Stefo Nagler da [[La Val]] y de Leo Demetz da [[Sëlva]]. La pröma dlijia consagrada al miscionar Sant Ujöp Freinademetz é a Milland, dlungia [[Persenon|Porsenú]]. Tla capela da Oies bas ite él laurs di artisć Kollreider da Lienz y Lois Irsara de Badia.

== Fontanes ==
''Cultura Ladina'', Paolina Agreiter, por fistide de L.Ellecosta, Intendënza Ladina, Balsan, 2007.

== Liams ==
[[Cristianejim]]

[[Val Badia]]
