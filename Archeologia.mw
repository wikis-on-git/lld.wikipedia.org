{{Badiot}}
L''''archeologia''' (dal [[Lingaz grech|grech]] ἀρχαιολογία, metü adöm dales [[Parola|parores]] ἀρχαῖος, "antich" y λόγος, "discurs" o "stüde") é la [[sciënza]]  che studiëia les cultures [[Porsona|umanes]] dla [[storia]] y süa relaziun cun l’ambiënt tres la racoiüda, la documentaziun y l’analisa di sëgns materiai che ares á lascé (architetöres, ogec, resć biologics y umans).
[[File:Johann Joachim Winckelmann (Raphael Mengs after 1755).jpg|thumb|Johann Joachim Winckelmann (Raphael Mengs after 1755)]]
 
Ti tëmps passá éra gonot gnüda conscidrada na sciënza che aldî pro la storia, cun la funziun da inrescí y pité documënc materiai por epoches che n’â nia dan man na documentaziun [[scrit]]a consistënta. Dantadöt di [[USA|Stac Unis d’America]] êra dagnora gnüda conscidrada üna dles cater seziun dl’antropologia cun l’obietif da porté a conësce les cultures umanes tres le stüde de sües manifestaziuns materiales. 

La nasciüda dl’archeologia á porté a de gran mudamënc de mentalité, conscidron che tl’[[Europa]], tl Medieve gnôl tut ca i resć de monumënc dl’antichité sciöche ciavares de pera. Dl 1748 âl metü man les prömes escavaziuns regolares a Ercolano y a Pompei, a chëres che Johann Joachim Winkelmann, che vëgn conscidré le fondadú dl’archeologia moderna, ti á dediché süa pröma opera. Dl 1764 âl publiché l’opera dër conesciüda ''Geschichte der Kunst des Altertums''.

== Plates colegades ==
*[[Sciënza soziela|Sciënzes soziales]]


