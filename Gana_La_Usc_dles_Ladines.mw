[[File:Prima_y_ultima_plata_de_Gana_La_usc_dles_Ladines.jpg|alt=Prima y ultima numres de Gana La Usc dles Ladines.|miniatura|Prima y ultima numeres de Gana La usc dles Ladines.]]
{{Gherdëina}}

'''Gana La Usc dles Ladines''' fova na revista ilustreda publicheda, sciche njonta a [[La Usc di Ladins]], per 5 ani dal 2007 al 2012 cun 21 numeres. 
L'inuem [[Ganes|Gana]] vën dala figures de ëiles tla tradizion dles liejëndes ladines.
La cunlaburadësses plu mpurtantes fova Magdalena Gasser, Lucia Gross, Erika Castlunger, Olimpia Rasom, Ingrid Runggaldier, Wilma Runggaldier, Luciana Detomas, Isabella Ties. L diretëur responsabl fova Iaco Rigo.
I temesc ie dantaldut stories de ëiles y che reverda l'ëiles. Te uni numera univel scrit te duc i idomes ladins y articuli sun la literatura, libri y prjentazions y biografies de ëiles che scrijova<ref>[[Rut Bernardi]], [[Paul Videsott]]: ''Geschichte der ladinischen Literatur. Ein bio-bibliographisches Autorenkompendium von den Anfängen des ladinischen Schrifttums bis zum Literaturschaffen des frühen 21. Jahrhunderts.'' Scripta Ladina Brixinensia 3. Bulsan 2013. ISBN 978-88-6046-060-8. Pl. 127.</ref>. 
La revista ie stata defenida: "Na revista feminila y rubriches de literatura y libri nvieda via da ëiles cun l cuer ladin y la mënt universela".<ref>Sofia Stuflesser, Claudia Urthaler:''Cronica 2014-2015'' [[Calënder de Gherdëina]] 2016, pl.256.</ref> 

Tl 2008 à Gana  scrit ora l pest de prosa leterera ''Stories de Ganes''. L prim pest ie jit a Irina Tavella per l scrit ''Era ne capësc nia'' (Gana 4, 2008, pl. 54–55) y l segondo a Helene Gasser per ''Gana! incö, enier, endoman''  (Gana 4, 2008, pl. 55–56).
 
== Notes ==
<references />
