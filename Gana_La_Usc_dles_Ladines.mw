{{Gherdëina}}
'''Gana La Usc dles Ladines''' fova na revista ilustreda publicheda, sciche njonta a [[La Usc di Ladins]], dal 2007 al 2018 cun 25 numeres (dal 2007 al 2012 iela unida ora regulermënter cater iedesc al ann). L prim numer ie dl 1 de setëmber 2007.  Dal 2014 iela nce unida ora online y per n pez mé online. La plata online ie dl 2020 unida stluta per ntant.

L'inuem [[Ganes|Gana]] vën dala figures de ëiles tla tradizion dles liejëndes ladines.
La cunlaburadësses plu mpurtantes fova Magdalena Gasser, Lucia Gross, Erika Castlunger, Olimpia Rasom, [[Ingrid Runggaldier]], Wilma Runggaldier, Luciana Detomas, Elisabeth Kostner. 
I temesc ie dantaldut stories de ëiles y che reverda l'ëiles. Te uni numer univel scrit te duc i idomes ladins y articuli sun la leteratura, libri y prejentazions y biografies de ëiles che scrijova<ref>[[Rut Bernardi]], [[Paul Videsott]]: ''Geschichte der ladinischen Literatur. Ein bio-bibliographisches Autorenkompendium von den Anfängen des ladinischen Schrifttums bis zum Literaturschaffen des frühen 21. Jahrhunderts.'' Scripta Ladina Brixinensia 3. Bulsan 2013. ISBN 978-88-6046-060-8. Pl. 127.</ref>. 
La revista ie unida defenida: "Na revista feminila y rubriches de literatura y libri nvieda via da ëiles cun l cuer ladin y la mënt universela".<ref>Sofia Stuflesser, Claudia Urthaler:''Cronica 2014-2015'' [[Calënder de Gherdëina]] 2016, pl.256.</ref> 

Tl 2008 à Gana  scrit ora l pest de prosa leterera ''Stories de Ganes''. L prim pest ie jit a Irina Tavella per l scrit ''Era ne capësc nia'' (Gana 4, 2008, pl. 54–55) y l segondo a Helene Gasser per ''Gana! incö, enier, endoman''  (Gana 4, 2008, pl. 55–56).

Tl 2010 à Gana scrit ora n cuncors de fé tasces, pra chël che l ie unì mandà ite bën 130 tasces che ie unides metudes ora te na mostra tl Museum ladin de Fascia.

La revista ie unida realiseda per na gran pert cun l lëur de scritura y redazion fat zënza paiamënt. L lëur de grafica y de stampa ie unì sustenì dala man publica<ref>Comunicazion persunela de Ingrid Runggaldier.</ref>.
 
== Notes ==
<references />
[[Categoria:Leteratura ladina|Gana]]
[[Categoria:Media|Gana]]
[[Categoria:Fëna|Gana]]
== Cunliamënc ==
* [https://issuu.com/olimpiarasom Gana online.]
