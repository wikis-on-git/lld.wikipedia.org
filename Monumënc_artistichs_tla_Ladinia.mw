{{Gherdëina}} 

La Ladinia ne à nia da mustré su de gran monumënc, davia che l se tratova de n raion da paur, dalonc dai majeri zëntresc urbans.

La testemuniantes artistiches plu mpurtantes ie bën da abiné tla dliejes, danter chëstes n iel de scialdi beles dl tëmp gotich, coche Santa Uliana y San Jan de Fascia o Sacun te Gherdëina, cun vel pitures a frësch bendebò particuleres.
[[File:Madonna della Difesa Cortina.JPG|File:Madonna della Difesa Cortina.JPG|thumb]]


Dl tëmp baroch y rococo iel da nunzié la bela dliejes de San Linert y de Al Plan. Nce la dlieja dla Madona dla Difesa te Anpezo merita na lerch particulera per si aparat iconografich.

Di ciastiëi se á cunservà plutosc puech: chël de Val y dl Balest te Gherděina ie eurmei ruines, y nce chĕl de Botestagno te Anpezo ie unì belau desdrù defin.
L ciastel de Tor a San Martin ie unì frabicà ora te n museum; tla Val Badia se á nce cunservá deplu cěses něubles, coche p.e. la Gran Ciasa a La Pli, Picolin, Colz etc.

L ciastel dla Fischburg coche l ven tlamà ie plutosc n palaz dla Renaissance tardiva.

Tla val de Fascia ne iel belau deguna furtificazions feudales, ora de na tor a Poza.

L ciastel plu nteressant dal pont de ududa architetonich ie ben chël de Andrac te Fodom sun n gran puron de Dolomit.

Monuměnc publichs de gran format ie da uděi a Urtijëi, coche la gran statua dl saudé roman dan la Villa Venezia o i biei crisc' de Sëurasas y de Col de Flam.

