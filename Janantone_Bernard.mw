
[[File:Janantone Bernard.jpg|thumb|left|Janantone Bernard]]

[[1870]]–[[1949]]

<small>
<i>
:Na cambra sbaliada. 

:Scena I. Tone soul che porta n desch. 

:'''To'''. sta sera deve esser n bel devertiment; i se deve binar duc chiò a sonar chisc chiò entorn, duc chi dal Fechl, chi dal Lin, chi dal Daum, dapò chisc de ste ìtene chiò entorn i deve ence vegnir. Volon se n balar su na careta fin mesanot, jache l patron l’é demez! basta demò che la patrona la ne lasce, dapò lascia far a noi a sutar. aladéta!... giusta apontin, ades la é chiò che la vegn; voi ge domanar a veder che che la disc. 

:Scena II. Tòne e Orsola. 
:'''Or.'''che faste pa chiò, Tone, che tu porte ca e la te chisc desć? 
:'''To.''' giusta che volée ve domanar: sta sera se assane volú far mìngol de festa, ajache l’é sènta Agata. ne lasciade balar mìngol, e? no fajon nia dal mal, no! 
:'''Or.'''  o ge per me! chi él pa che vegn a sonar? 
:'''To.''' deve vegnir, descheche i m’à dit, chisc museganc chiò entorn, che i no vel più star íte co la banda de Neva Todesćia. saede ben, no i se corda più con chi la via, dapò coscita i vel ge la far veder, che i é bogn de sonar ence da soi.
:'''Or.''' par me balá pura fin che volede e siede stufes, basta demò che no fajassade madalenze! 
:'''To.''' a! par via de chel stajé pur segura, che no fajon nia no, se fajon bele mìngol de alegrìa da amisc!
:'''Or.''' no volesse pa che comai che vegn l patron el me cridassa, dapò tu vedaras, Tone, son pa ben ence gio bona de balar seben che son veia. 
:'''To.''' sé ben, che canche siade jona, siade una de le prinzipale de Neva Todesćia. n’outa, via l’ Unterwirt no aede balà doi dis zenza lasciar ló nia, e? 
:'''Or.''' a! maladeta, me recorde ben! gio enlouta m’é ence zarà n pé de sole, e canche son ruada a ciasa, mi pare rechia! el me à dat cater bele peade. ‒ senti, senti: chi sarà pa ades che vegn? 
</i>
</small>
==Wikiversity==
*[[:it:v:Janantone Bernard]]
==Wikisource==
*[[oldwikisource:Author:Janantone Bernard|Janantone Bernard]]
**[[oldwikisource:Na cambra sbaliada|Na cambra sbaliada]]
==Liams==
*[https://ia601508.us.archive.org/26/items/ladinischen/9788860461063.pdf Rut Bernardi Paul Videsott ''Geschichte der ladinischen Literatur'']. p 391.

[[Categoria:Cultura ladina|Bernard, Janantone]]
