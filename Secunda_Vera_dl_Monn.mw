[[File:Second world war europe animation large de.gif|thumb|Evoluziun di stac che á combatü tla 
Secunda Vera dl Monn: a cöce i Aleac, a bröm l’Assa, a vërt l’URSS y a blanch i paisc neutrai]]
[[File:Nagasakibomb.jpg|thumb|Le fongun atomich dla bomba sura Nagasaki]]
==Le conflit mondial==
'''La Secunda Vera dl [[Tera|Monn]]''' vëgn conscidrada la maiú vera armada tla storia dl’[[Porsona|umanité]] pro chëra che 
por sis agn, dal 1939 al 1945 él gnü a se le dé danter 55 y 60 miliuns de morc. Ara á metü man ai 1. de
setëmber dl 1939 cun l’atach di [[Paisc Todesc|Paisc Todësch]] sot al Nazism ala [[Polonia]] y á ruvada ti raiuns europeics ai 8 de má dl 1945 cun la capitolaziun di Paisc Todësc y ai 2 de setëmber dl medemo ann cun la 
capitulaziun dl Imper [[iapan]]esc do i bomabardamënc atomics sön Hiroshima y Nagasaki da pert di [[USA|Stac Unis d’America]]. 


La popolaziun zivila é stada vitima dla vera te persecuziuns, deportaziuns y bomabardamënc. Le Terzo
Reich â porté inant l’[[Shoah|Olocaust]] por copé jö la popolaziun de etnia ebraica y na [[politica]] de 
reorganisaziun etnica tl’[[Europa]] de zënter-ost che odô dant la deportaziun de deplü popolaziuns 
slvades, di zingaindri y de düc chi che gnô conscidrá nemisc dl regim nazist o dla raza ariana.
Ala fin dla vera n’â l’Europa nia plü le primat politich-economich a livel mondial, che gnô surantut dai 
Stac Unis d’America, che â la cuntraposiziun dl’[[Russia|Uniun Sovietica]]. Aladô dla gran desdruziun gaujada 
dala vera él nasciü do la Conferënza de S.Francisco ai 26 de jügn dl 1945 l’[[ONU|Organisaziun dles Naziuns Unides (ONU)]].

==La Secunda Vera dl Monn tles [[Valedes ladines|valades ladines]] dles [[Dolomites]]==

Tratan la Secunda Vera dl Monn n’ê les valades ladines nia plü scenar de fac de vera; gnanca la vera 
zivila y le combatimënt partisan n’â trat ite daldöt le raiun ladin. Te vigni caje ne roâ tröc di cherdá sot
ales ermes nia plü a ciasa y tröc ê alalungia prijoniers de vera. 
===Tomá y pordüs dles valades ladines dles Dolomites<ref>Picia storia di Ladins dles Dolomites, Bepe 
Richebuono, Istitut Ladin Micurá de Rü, San Martin de Tor, 1991, pl. 148</ref>===
{| style="border:1px solid #999; text-align:center;" cellspacing="20" align="center" width="100%"
||[[Gherdëina|Gherdëna]]:
| align="left" | 203 morc
|-
||[[Val Badia]]:
| align="left" | 148 morc
|-​
||[[Fodom]]:
| align="left" | 63 morc
|-
||[[Fascia]]:
| align="left" | 74 morc
|-
||[[Anpezo|Ampëz]]:
| align="left" | 44 danter morc y pordüs
|-
||Col de Santa Lizia:
| align="left" | 20 morc y 8 pordüs
|-
|}

===Conflic ti raiuns ladins===

[[File:WW2Montage.PNG|thumb|Imajes dla Secunda Vera dl Monn]]
Cun l’ocupaziun dles provinzies de [[Bulsan|Balsan]], [[Trent|Trënt]] y [[Belum|Belun]] da pert di Todësc ai 8 de setëmber dl 1943 y cun la creaziun dl “Raiun de Operaziun Alpenvorland” s’architâ l’emigraziun sforzada di optanc. Al gnô mené demez dai comuns i podestá [[Fascism|fascisć]] y Ampëz y Fodom roâ indô pro la Provinzia de Balsan. 
Danter i 32 Südtirolesc che ê gnüs copá tl atentat de Via Rasella a [[Roma]] nen êl ince sis de Ladins. 
Deplü Ladins roâ ince ti ciamps de conzentramënt y al ê ince sté vitimes di nazisć sciöche Merch 
Dapun de [[Badia]], che gnô stlopeté dala SS ai 29 d’agost dl 1944 a Solaneres por avëi refodé le 
joramënt a Hitler. Al ê ince gnü copé Engelbert Mahlknecht da [[Santa Cristina|S.Cristina]], Vijo Alfreider d’Antermëia, 
Emilio Palla d’Andrac y Sciandro Pitscheider de Badia. Dl 1944 â la SS stlopeté a Moena diesc porsones
che â ermes te ciasa. 

Cuntra la fin dla vera él gnü a se le dé vendëtes danter i optanc por i Paisc Todësc y chi por la [[Talia]]. Na 
spediziun de partisans belunesc â secuestré tröpes porsones aratades colaborazionistes di nazisć te 
Gherdëna y te Badia, de chëres che cinch de Gherdëna ê gnüdes copades<ref>Picia storia di Ladins 
dles Dolomites, Bepe Richebuono, Istitut Ladin Micurá de Rü, San Martin de Tor, 1991, pl. 149</ref>. 
Les trupes americanes ocupâ ai 2 de má dl 1945 le “Raiun de Operaziun Alpenvorland” insciö che al 
se roâ la vera tles valades ladines dles Dolomites. 
==Notes==
<references />

==Plates colegades==
*[[Storia]]

*[[Storia dles valades ladines dles Dolomites]]

