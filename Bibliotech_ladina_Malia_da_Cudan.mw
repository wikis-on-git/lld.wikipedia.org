[[File:Bibliotech Ladina Malia da Cudan Urtijëi.jpg|miniatura|Bibliotech Ladina Malia da Cudan ]]
{{Gherdëina}}

La '''Bibliotech ladina Malia da Cudan''' ie la bibliotech dla [[Union di Ladins de Gherdëina]] tla [[Cësa di Ladins]] a [[Urtijëi]].
[[File:Roland Verra tla bibliotech Cësa di Ladins.jpg|miniatura|alt=Roland Verra presënta l liber Prim sintom d'autonn. Cunsunanzes poetiches cun Max Tosi. tla bibliotech ladina|[[Roland Verra]] prejënta l liber ''Prim sintom d'autonn. Cunsunanzes poetiches cun [[Max Tosi]]'' tla bibliotech ladina. Dovia n cheder de Tosi.]]
== Storia ==
La Bibliotech ladina ie nasciuda cun la Cësa di Ladins ti ani 1950.
La [[Studënc de Gherdëina|Lia di Studënc de Gherdëina]] se ova cruzià de mëter a post i libri dla bibliotech te n catalogh ti ani 1960.
La bibliotech ova nlëuta 800 libri.
Tl 1972 ala giapà n'autra sënta, for tla Cësa di Ladins, do che chësta ie unida ngrandida.
La bibliotech ie unida numineda do [[Amalia Anderlan Obletter|Malia da Cudan]], do che ëila se ova cruzià dla bibliotech 21 ani alalongia dal 1972 y do che la ova messù lascé per gauja dla stleta vista<ref>Laura Ciechi: ''Anda Malia da Cudan: 21 ani alalongia bibliotechera tla Cësa di Ladins''. Calënder de Gherdëina 1994, pl. 84-85.</ref><ref>Erica Senoner: '' Anda Malia da Cudan''. Calënder de Gherdëina 2003, pl. 118-119.</ref>. 
Malia da Cudan à ncé fat cursc de bibliotechera per pudëi meter ju schedes sistematiches y de autor dla bibliotech.
Śën ie la bibliotech suvënz sënta de manifestazions cultureles, dantaldut dla Union di Ladins y dl Museum Gherdëina y per sentedes de chësta lies.
L vën nce vendù libri publichei dala Union ma nce da d'autri, che reverda dantaldut la [[Cultura ladina|cultura ladina]]<ref>''Lista de libri y auter da giapé tl ufize o tla bibliotech dla Cësa di Ladins Cësa di Ladins''. Calënder de Gherdëina 1998, pl. 193-197.</ref>.

== Notes ==
<references />

== Bibliografia ==
*  Rut Bernardi: ''Amalia Anderlan Obletter. La Union di Ladins de Gherdëina à n ucajion di cumplì di 60 ani dla Cësa di Ladins numinà la biblioteca spezialiseda dl ladin y retorumanc do anda Malia da Cudan''.  Calënder de Gherdëina  2015, pl. 77
* Marta Senoner: ''La biblioteches de Gherdëina ntan l tëmp dl Covid-19''. Calënder de Gherdëina 2021, pl. 78
== Cunliamënc ==
* [https://www.ulg.it/bibliotech-ladina La bibliotech sun la plata dla Union di Ladins de Gherdëina]
[[Categoria:Cultura ladina|Bibliotech ladina]]
[[Categoria:Gherdëina|Bibliotech ladina]]
[[Categoria:Urtijëi|Bibliotech Ladina]]
