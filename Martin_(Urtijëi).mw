[[File:Martin a Urtijei.jpg|miniatura|La cësa Martin.]]
{{Gherdëina}}

L luech da '''Martin''' (n disc Martìn) ie n vedl luech tl ridl Piz Dessëura a [[Urtijëi]]. 

== Storia ==
La cësa ie bonamënter unida fabricheda ntëur l 1300. N conta che la cësa fova na cësa de suneria y nce na perjon per i seniëures Stetteneck dl [[Ciastel Stetteneck|ciastel sul Col da Pincan]].
Sëura l usc de standegun ie scrit l ann 1884 canche Levisc Holzknecht se ova maridà cun Levigia Knottner y che l ova fabricà prò l tòch de cësa che dassova deventé na berstot per fé sanc, ma che plu tert tl 1948 ie deventà na ustaria fin l ann 1998.
La cësa ie n vedl fabricat che se à n gran pert mantenì sciche l fova da cënc de ani. La cësa ie n monumënt sota scunanza dla [[Südtirol|Provinzia de Bulsan-Südtirol]]<ref>[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=17123 Monumënt sota defendura dla Provinzia de Bulsan-Südtirol.]</ref>

Pra l luech da Martin tucova n gran pra da mont cun utia sun [[Secëda]], ulache l ie sën la utia Sofie nscì numineda do si padrona Sofie Holzknecht de Martin.
== Cëla nce ==
* [[Ciastel Stetteneck]]
* [[I mejes de Gherdëina|Mejes de Gherdëina]]

== Bibliografia ==
* Barbara Lanz, Sonja Mitterer: ''Höfekarte Gröden''. Museum Gherdëina, Urtijëi 2014. ISBN 978-88-909015-0-8
* Manuela Pitscheider: ''La cësa y ustaria da Martin''. Calënder de Gherdëina 2002, pl. 187-189.
* Karlheinz Mureda: ''Lecorc de mi nëine bera Luis da Martin''. Calënder de Gherdëina 2015, pl. 205-209.

== Notes ==
<references/>

[[Categoria:Mejes de Gherdëina|Martin]]
[[Categoria:Cëses de Gherdëina|Martin]]
