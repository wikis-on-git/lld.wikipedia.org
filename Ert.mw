[[File:Van Gogh - Starry Night - Google Art Project.jpg|thumb|Pitura de Vincent Van Gogh, 1889]]
[[File:Michelangelo Moses.jpg|thumb|MOsè de MIchelangelo Buonarroti, 1513 - 1515]]
==Definizion==
L''''ert''' tol ite duta la ativiteies dla [[Porsona|persones]] tla formes dla creatività y dla esprescion estetica y ie perchël n [[lingaz]] cun chël che l vën comunicà emozions<ref>Ert, sun su Treccani.it – Enciclopedie on line, Istituto dell'Enciclopedia Italiana.</ref>. 

==Formes d'ert==
[[File:La Vierge au voile, by Raffaello Sanzio, from C2RMF retouched.jpg|thumb|Pitura de [[Raphael|Raffaello Sanzio]]]]
[[File:The Three Graces in the Hermitage by Antonio Canova.jpg|thumb|La Trëi Grazies de Antonio Canova tl Museum Hermitage ]]
===[[Ert visuela]]===
L'ert visuela ie la soma dla formes artistiches che n representea cun mesuns visivs, coche la pitura, la scultura, la fotografia, l video y i.i.

===[[Dessëni]]===
l ie la tecnica fundamentela de representazion tl'ert per mesun de linies o ponc, l ie adurvà sibe coche forma d'ert a pert che nce coche preparazion a autra formes artistiches.

===[[Pitura]]===
la ie na forma d'[[ert]] tres l mesun coloristich cun tecniches de plu sortes, dal acuarel ala pitura a uele o tempera o cun tecniches mescededes.

===[[Scultura]]===
La scultura ie na forma d'ert tridimensionela fata tulan demez pertes da n tlapon o pez de sas, cun scarpiei y mazes o nce juntan pro pertes , p.e. metan leprò mauta de curzelon o peton o autri materiai.

===[[Fotografia]]===
Do i primes tentatives via per l '800 ie la fotografia deventeda n'[[ert]] a sé cun de gran arjontes dantaldut via per l '900 y ti tempes contemporans.

===[[Film]]===
L film ie aldidancuei n'ert autonoma cun n gran aparat de produzion te plu stac dl [[Tera|mond]] (dantaldut [[USA]] y [[India]]). L ie la forma d'[[ert]] dla imajes che se muef, dant stomia, depona plu tert cun sonns y [[Musiga|mujiga]] leprò.

===[[Animazion]]===
L'animazion ie na forma d'ert fata de representazions deseniedes che se muef. L se dumanda na grandiscima  lingia de chedri movimentei.

===[[Musiga|Mujiga]]===
La mujiga ie é l’ert y la sciënza dla organisazion di sonns ciantei o sunei, dla fueres y dl chiet tl tëmp y tla lerch y aldò di prinzips dl’acustica. 

===[[Teater]]===
L teater tol ite deplù disciplines artistiches per concretisé n spetacul, na rapresentazion de na storia nce cun [[musiga]], bal y d’autra disciplines performatives.

==Muvimënc artistics==
[[File:Kandinsky 6.jpg|thumb|Pitura de Kandinsky, 1911]]
===[[Romantizism]]===
L romantizism ie n muvimënt te ciamps desvalives dla cultura nasciù bele ala fin dl '700 che uel crì l jol dla fantajia te n [[Tera|mond]] alternatif idealisà y che ie stat dominant via per dut l '800, ruvan nchina ite tl ´900.

===[[Modernism]]===
Modernism ie na definizion de posizions y esprescions artistiches tl passé dal [[realism]] dl '800 a inovazions 
y tipologies artistches dl '900.

===[[Realism]]===
L realism ie n muvimënt te ciamps desvalives dla [[cultura]] che se tulova dant de representé l mond y la vita te formes concretes, auzan ora dantaldut la problematiches sozieles.

===[[Astratism]]===
L astratism ie l'esprescion [[Ert|artistica]] che ne se tol nia dant la imitazion dla natura y de si formes, ma plutosc de representé emozions o situazions estetiches cun l mesun de umbries, tonalieteies, representazions astrates.

== Plates cunliedes ==
*[[Artisć a livel mundiel]]
*[[Artisć ladins]]

==Notes==
<references />

[[Categoria:Ert| ]]
