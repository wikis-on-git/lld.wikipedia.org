{{Gherdëina}}
[[File:Ferdinand Stuflesser Petlin monument Urtijëi.jpg|miniatura|alt=Monumënt a Ferdinand Stuflesser de Johann Baptist Moroder a Urtijëi|Monumënt a Ferdinand Stuflesser de [[Johann Baptist Moroder|Batista de Trinadeianesc]] a Urtijëi.]]

'''Ferdinand Stuflesser''' (*1855 ; † 1926) ie stat n [[ferlëigher]] a [[Urtijëi]]. 

Si pere Johann Evangelist Stuflesser fova bel n marcadënt che viagiova tres l'[[Europa]] y che ie mort a [[Marseilles]]. Si loma fova Madalena Kostner da [[Bula]].

Ferdinand Stuflesser ie stat danter i majeri ferlëigheri de Urtijëi coche, Sepl Rifesser da Stufan, [[Josef Runggaldier|Sepl Runggaldier]] da Passua, Janmëine Demetz da Furdenan, Zenz Prinoth da Brida, Franzl Martiner da Cuenz, la firma Insam Prinoth y i fredesc [[Franz Moroder]] y Alois Moroder (firma ''Gebrüder Moroder''). Chisc ova nce cumprá tl 1904 la gran firma per fé auteresc Simmler a [[Offenburg]] te la [[Germania]] daujin a [[Strassburg]]. 
Do che Johann Baptist Purger ova fabricà a si spëises l [[stradon de Gherdëina|stradon nchin a Pruca]] y che [[Ferdinand Demetz]] ova dat n gran svilup al enseniamënt dl ert tla scola, se ova do i ani 1880 dassën svilupà l'ndustria de aredamënt dla dliejes dantaldut cun i auteresc y i sanc. 
Te chëi ani univel nce fat tla firma Stuflesser te un n an 70 auteresc.

[[File:Alois Kostner y Ferdinand Stuflesser a Pruca Foto Dantone.jpg|miniatura|Ferdinand Stuflesser y Alois Kostner fej na viva sula cales a Pruca te na foto de [[Franz Dantone|Franz Dantone Pascalin]] de Gries, Fascia.]]
L cunià de Ferdinand Stuflesser, che ova maridà la sor Johanna, fova [[Alois Kostner]], n moler che ova n gran lëuratuere cun fina 24 lauranc per depënjer auteresc daujin al puent dl Ruf de Sant'Ana tla cëses Pana a Urtijëi<ref>[https://web.archive.org/web/20160304183827/http://lusenberg.com/luismoler/luismoler.html Alois Kostner, Maler de auteresc a Urtijëi.]</ref>.

Ferdinand fova gën de viac y l fova ruvà nce nchin a [[Moscau]]. Nscila ovl scumenciá a vënder i auteresc ora per l mond.

Dal 1890 al 1893 iel stat sëurastant dl chemun d’Urtijëi<ref>[https://www.gemeinde.stulrich.bz.it/de/Buergermeister_seit_1812 Ambolc y sëurastanc de Urtijëi dal 1812]</ref>.

Ferdinand à lascià fé dl 1906 l gran autere tla capela nueva dl Cuer de Gejù tla [[Dlieja de San Durich|dlieja de Urtijëi]].

== Notes ==
<references/>

== Cëla ence ==
* [[L ert de ziplè te Gherdëina]]

== Bibliografia ==
L.D.: ''Bera Ferdinand Stuflesser de Petlin''. Calënder de Gherdëina 1972, pl. 16.

== Cunliamënc ==
[[Commons:Category:Ferdinand Stuflesser|Ferdinand Stuflesser sun Commons]]

[[Categoria:Uem|Stuflesser, Ferdinand]]
[[Categoria:Persones de Gherdëina|Stuflesser, Ferdinand]]
