Autur rumanc
[[File:Decurtins - Rätoromanische chrestomathie, VIII.djvu|page=533|thumb]]
<i><small>
Giovannes Mathis 

(Annalas XIV, p. 1 — 18). 
[[File:Giovannes Mathis p.2.pdf|thumb|Giovannes Mathis da A. Gianzun.]]

La famiglia Mathis ais originaria da Grüsch. Nel 1786 ais naschieu 
a Grüsch Hans Mathis. El lavurett divers anns tar ün dels melders architets 
… da Coira. Poi, nel 1811, Meister Hans gnitt as stabilir a Schlarigna. 

Lo lavurett el in sieu mister. Meister Hans eira ün hom da bain, laburius 
ed intelligiaint; … uschea sieus affers prosperettan. Bain bod pudaiva' l occuper  
divers lavuraints; ed uschea surpigliaiva' l lavuors pü grandas e accords 
pü important. A Schlarigna fett el traunter oter la tettaglia ed il tett 
della baselgia; el fabrichett eir noss' alp Laret. Eir in otras vschinaunchas 
d' Engiadina meister Hans — meistr' Ans u barb' Ans — ho esegieu 
bgeras lavuors; el ho lavuro eir a Puschlev. A Schlarigna bgers s' algordan  
… da meistr' Ans; e bgers saun quinter dad el. Quintan da sas chatschas, 
… chi in part sun dvantedas quasi legendarias; quintan eir da sieu 
rumauntsch! Meistr' Ans eira arrivo a Schlarigna nell' eted da 25 anns; 
el eira rasto in Engiadina anns ed annorums (l' ais mort a 80 anns); 
el eira sto specielmaing in nossa Schlarigna, cunschida a bun drett per 
sia fedelted a noss vegl linguach; el eira sto lò a ün' epoca inua il 
rumauntsch eira in flur e vigur e nun cediva il pass ad otras linguas; el 
vaiva piglo üna duonna craschida sü a Schlarigna e chi savaiva rumauntsch; … 
vaiva gieu infaunts chi eiran saimper stos in scoula rumauntscha … e 
el resguardaivan il rumauntsch scu lingua materna; el eira saimper sto in  
contact cun glieud chi discurriva rumauntsch; … dimena l' occasiun d' imprender 
nossa lingua nun al vess mancho. Ma que nun giaiva tuottüna! Dian 
cha el, il bap da noss poet discurriva ün rumauntsch tuott oter cu classic, 
anzi impussibel. E scha barba Giovannes so criver rumauntsch, e cun 
schneid, chi que lò nun ho 'l imprains da sieu bap, barb' Ans! 
</i> </small>
==Wikisource==
[[s:it:Autore:Rudolf Antoni Gianzun|Rudolf Antoni Gianzun]]
*[[s:it:Giovannes Mathis|Giovannes Mathis]]
==Wikidata==
[[d:Q22926427]]
==Liams==
[http://www.annalas.ch/auturs/view/169 annalas]
[[Categoria:Rumanc|Gianzun Antoni]]
