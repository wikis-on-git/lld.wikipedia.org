{{Gherdëina}}[[File:Sacun udu da Pedroc a Urtijëi.jpg|miniatura|alt=Sacun udù da Pedroc.|Sacun udù da Pedroc.]]'''Sacun''' ie na [[Frazion (Talia)|frazion]] dl [[chemun]] de [[Urtijëi]] a na autëza de zirca 1420 m. sul mer.

== Geografia ==
Sacun ie a urient dl [[Col de Flam]], a nord de Urtijëi, sot ala montes de [[Sëurasas]] y [[Pic]] y a cunfin cun l chemun de [[Santa Cristina]].
Sa Sacun ruvun cun l'auto sun na streda che muef dala [[dlieja de San Durich|plaza de dlieja]] a Urtijëi o, na streda scialdi strënta, dala buja di Coi a Santa Cristina.

A pé pon ji sa Sacun tres l Col de Flam, ulache n [[troi]] porta sala [[dlieja da Sacun]], o sun l troi che muef dala streda Grohmann a Urtijëi pra l fussel de Nis. Chësc troi porta al monumënt de [[Paul Grohmann]] nchin ala cësa de Somavia. Da Santa Cristina ruvun a Sacun a pé sul [[troi dla Lijënda]] che muef dala [[Dlieja de Santa Cristina|dlieja]] demez y la vedla streda da Sacun che vën dala mont de [[Mastlé]] ju.

Ti ani 1950 dajovel n lift dai stuei, la giaurida ufiziela ie stata de lugio dl 1948 do che Robert Höglinger dl hotel Regina ova cumprà n lift de segonda man. Chësc ie po deventá pona n lift dala condles, che purtova da Urtijëi ala vedla ustaria da Sacun, dita ence ustaria da Banch. Tla sajon 1969/1970 ie chësc lift uni tëu ju<ref>Engelbert Senoner:  ''Mplanc portamont te Gherdëina y sun Mont de Sëuc. Ncueicundi n iel 83 - 20 ie unii tëuc demez''. Calënder de Gherdëina 2009, pl. 151-153</ref>.

6) Sa Sacun fovel sun pra da Pertan mo n piti lift dai schi che ruvova nchin sa l’ustaria Somont y che à funzionà dal 1960 al 1969.
Drët cunesciuda y scialdi vijiteda ie la dlieja tamez al bosch, una dla plu vedles de Gherdëina<ref>''Lift da Sacun''. Calënder de Gherdëina 2003, prima plata y pl. 4</ref>.

[[File:Ustaria Sacun Finele Andrea Hofer Vinzenz Peristi Peristi Santifaller Sacun.jpg|miniatura|sinistra|alt=La stua depënta dla ustaria da Banch. Da man ciancia: Finele Peristi Pitscheider, Andrea Hofer de Andrea de Zenz Pech, [[Vinzenz Peristi]] y Peristi Santifaller|La stua depënta dla ustaria da Banch. Da man ciancia: Finele Peristi Pitscheider, Andrea Hofer de Andrea de Zenz Pech, l scultëur [[Vinzenz Peristi]] y anda Peristi Santifaller]]

== Ustaries ==
Sa Sacun iel doi ustaries cun hotel, l hotel ''Jakoberhof'' y l hotel ''Somont''.
La prima ustaria fova stata fata da Maria Vinatzer da Banch y si uem Josef Peristi tl 1909. Josef, che fova moler, ova depënt tla stua dla ustaria la storia dla stria de Sacun, che ie mo da udëi tla nueva ustaria.

== Mejes ==
[[File:Hof Peza in Urtijei.JPG|miniatura|alt=L [[luech de Peza]]. La pert man drëta dla cësa ie avëi dl Chemun de Urtijëi.|L [[luech de Peza]]. La pert man drëta dla cësa ie avëi dl Chemun de Urtijëi.]]
I vedli mejes da Sacun ie: Somavia, Banch, Juntlan,Trëbe, Mëune, Tlancon, Pertan, Gran Jacun, Pra, Pra Dessot, Festil, Mëunies (Falznier), Pedracia, Pinëi, [[Peza (mesc)|Peza]], Coha, Prëubl, Festil Dessot (Cuch)<ref>Barbara Lanz, Sonja Mitterer: ''Höfekarte Gröden''. Museum Gherdëina, Urtijëi 2014. ISBN 978-88-909015-0-8.</ref>.

== Grofes da Sacun ==
I grofes Stetteneck, che ova l [[ciastel dl Balest]] (ënghe cunesciù coche ''ciastel Stetteneck''), vën te Gherdëina tlamei grofes da Sacun<ref>Tresl Gruber: ‘’I grofes da Sacun’’. Calënder de Gherdëina 1953, pl. 37-40.</ref><ref>Leo Crepaz: ‘’La storia dl Grof da Sacun’’. Calënder de Gherdëina 1953, pl. 63-71.</ref>. Ëi ova bonamënter fat su la dlieja da Sacun, ma dessegur l'ova Gebhard II de Stetteneck lascià derturé.
[[File:Kirche St. Jakob hinten-2.JPG|miniatura|alt=La dlieja da Sacun|La dlieja da Sacun.]]

== Notes ==
<references />
== Bibliografia ==
* Doris Quitta: ''Storia dla ustaria da Sacun''. Calënder de Gherdëina 2002 pl. 88.
== Cëla enghe ==
*[[Dlieja da Sacun]]


[[Categoria:Gherdëina]]
