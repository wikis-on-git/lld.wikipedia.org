{{gherdëina}}La '''rujenedes germaniches''' ie n ram de la familia de la [[Lingac indoeuropeics|rujenedes indoeuropeiches]] y ie la rujeneda de l'oma de plu de 500 milions de persones, dantaldut te l'[[Europa]], te l'[[America dl Nord]], te l'[[Oceania]] y tl [[Sudafrica]]. La majera rujeneda germanica ie l [[lingaz nglëisc|nglëisc]], che ie ënghe la rujeneda plu adurveda al mond, cun ntëur a 2 miliarc de persones che sa da rujené nglëisc. Duta la rujenedes germaniches ruva dala [[lingaz proto-germanich|rujeneda proto-germanica]], che univa rujeneda te la [[Scandinavia]] tl [[Eté dl Fer|Tëmp dl Fier]].<br>

La rujenedes germaniches ie spartides su te trëi rams: la [[rujenedes germaniches uzidenteles]], chëles [[rujenedes germaniches orienteles|orienteles]] y la [[rujenedes germaniches dl nord]].<br>

La majer ram ie chël de la rujenedes germaniches uzidenteles, de chëles che fej pert tra l'auter l nglëisc, che ie la rujeneda de l'oma de plu de 400 milions de persones, l [[lingaz tudësch|tudësch]], che ie la rujeneda de l'oma de ntëur a 100 milions de persones y l'[[lingaz olandesc|olandesc]], la rujeneda de l'oma de ntëur a 25 milions de persones, adum cun autra mëndra rujenedes.

L segondo majer ram ie chël de la rujenedes germaniches dl nord, de chëles che fej pert tra l'auter l [[lingaz svedesc|svedesc]], l [[lingaz danesc|danesc]] y l [[lingaz norvegesc|norvegesc]], che ie trëi rujenedes che se semea scialdi ie che ie da capì danter l'una y l'autra, y che adum ie la rujenedes de l'oma de ntëur a 20 milions de persones. Pra la rujenedes germaniches dl nord toca mo autra a mëndra rujenedes sciche l [[lingaz islandesc|islandesc]].

L ram de la rujenedes germaniches orienteles ie bel mort ora. De chël ram fajova pert tra l'auter la [[lingaz gotich|rujeneda gotica]].
