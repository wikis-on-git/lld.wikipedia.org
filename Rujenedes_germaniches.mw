{{gherdëina}}La '''rujenedes germaniches''' ie n ram de la familia de la [[Lingac indoeuropeics|rujenedes indoeuropeiches]] che ie la rujeneda de l'oma de ntëur a 515 milions de persones, dantaldut te l'[[Europa]], te l'[[America dl Nord]], te l'[[Oceania]] y tl [[Sudafrica]]. La majera rujeneda germanica ie l [[lingaz nglëisc|nglëisc]], che ie ënghe la rujeneda plu adurveda al mond, cun ntëur a 2 miliarc de persones che sa da rujené nglëisc. Duta la rujenedes germaniches ruva dala [[lingaz proto-germanich|rujeneda proto-germanica]], che univa rujeneda te la [[Scandinavia]] tl [[Eté dl Fer|Tëmp dl Fier]].<br>
La majera rujenedes germaniches ie chëles [[Rujenedes germaniches uzidenteles|uzidenteles]], de chëles che fej pert tra l'auter l nglëisc, che ie la rujeneda de l'oma de plu de 400 milions de persones, l [[lingaz tudësch|tudësch]], che ie la rujeneda de l'oma de ntëur a 100 milions de persones y l'[[lingaz olandesc|olandesc]], la rujeneda de l'oma de ntëur a 25 milions de persones, adum cun autra mëndra rujenedes.
