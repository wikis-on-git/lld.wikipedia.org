{{Gherdëina}}
[[File:Ca d Oro ritratto Giorgio Franchetti di Franz von Lenbach Venezia.jpg|miniatura|N pultré de Giorgio Franchetti dl moler Franz von Lenbach.]]
[[File:Fischburg in Gröden Südtirol.jpg|miniatura|L [[Ciastel de Gherdëina]] te Sëlva dla familia Franchetti dal 1926.]]
La '''Familia Franchetti''' ie na familia taliana scialdi dal muet, che vif truep a Roma y dlonch ora per l mond. L ie na familia de musicisć, cumponisć, scritëures, culeziunisć d'ert, viagiadëures, alpinisć. Truepes de familia à maridà persones ora dla Talia y n valguni ie nce nasciui y à vivù ora dla Talia. 
La familia ie patrona dl [[Ciastel de Gherdëina|Ciastel Gherdëina]] dal 1926, che vën gën metù de garat per cunzerc y mostres de ert<ref>Ulrica Perathoner: ''Da residènza di grofs a abitazion per i pueresc''. [[Calënder de Gherdëina]] 2015, pl. 187-188.</ref>.

I antenac fova judieres de Livorno (Franchetti) y Rotschild, che se à cunvertì tla religion catolica. 

; Abramo    
Abramo (1805-1887) nasciù a [[Livorno]] y maridà cun Allegra Levi Sonsino (1810-1875) à metù su na familia scialdi putënta y republicana a [[Reggio Emilia]]. Ël ie stat numinà baron tl 1858 dal re [[Vittorio Emanuele II]] do che l se ova cruzià de meter a ji la prima ferates tla Talia y a resané i palusc dla Maremma<ref>[https://books.google.it/books?id=W69AcEDRivYC&pg=PA138&lpg=PA138&dq=%22abramo+franchetti%22&source=bl&ots=t1c_rpNpYg&sig=ACfU3U2-p9tNyhf6Y52jgQaRyV_NQXcphw&hl=en&sa=X&ved=2ahUKEwiDjb2Xx_D4AhXdXvEDHUf0CWUQ6AF6BAgEEAM#v=onepage&q=%22abramo%20franchetti%22&f Borghesia e potere civico a Reggio Emilia nella seconda metà dell'Ottocento pl. 138]</ref>.

;Raimondo 
Raimondo (1829-1905) mut de Abramo, à maridà Luisa Sara Rotschild (1834-1924) dla familia di banchiers. I à abù trëi mutons Alberto, Edoardo y Giorgio. Tl 1878 àl cumprà a [[Unieja]] l ''Palazzo Cavalli'' sul Canal Grande.
<gallery>
Palazzo Cavalli Franchetti (Venice).jpg|Palazzo Cavalli Franchetti a Unieja, cumprà tl 1878.
Ca d Oro e Palazzo Giusti a Venezia facciata Canal Grande.jpg|Palazzo Contarini, sën Ca'd'Oro a Unieja.
</gallery>
;Alberto
Alberto (1860-1942) mut de Luisa Sara Rotschild y Raimondo fova n musicist y cumponist scialdi priejà te si tëmps. Ël se à maridà cun Margherita Levi (1865-1938)<ref>[https://web.archive.org/web/20080522124130/http://www.albertofranchetti.it/ Biografia de Alberto Franchetti.]</ref>.

;Giorgio 
Giorgio (1865-1922) ie stat n musicist, culezionist maridà cun Marion von Hornstein. I à abù doi mutos: Luigi (1891-1978) scritëur y pianist y Carlo (1896-1953) alpinist. Gran merit de Giorgio ie avëi criá la culezion Franchetti scialdi granda e de gran tl palaz Contarini sën tlamà Ca'D'Oro, che ël à scincà al stat talian y che fesc pert sën di Museums Venezia (MUVE). N auter palaz 

;Luigi
Luigi (Luigino) (1891-1978) mut de Marion Hornstein y Giorgio ie stat n scritëur y pianist<ref>[http://www.elisarolle.com/queerplaces/klmno/Luigi%20Franchetti.html Biografia de Luigi Franchetti (nglëisc)]</ref><ref>[http://www.cedomus.toscana.it/web-db/?idscheda=75&pdf=3343 Fondo Luigino Franchetti y biografia.]</ref>

;Carlo
Carlo (1896-1953) mut de Marion von Hornstein y Giorgio, maridà cun Virginia Mereghi di Iesi. I à abù trëi fions Mario (1919-1976), Giorgio (1920-2005 ) y Tatiana (1934-2010). Carlo jiva scialdi sula montes de [[Anpezo|Cortina]], ulache i Franchetti à na cësa, fajan nce nueva vies. A cortina al lascià fé doi furnadoies. Cunesciù iel nce per si gran atività sciche speleologh. Ad ël ie ntituledes trëi uties da mont, a Cortina, sul Gran Sasso y a Ovindoli, na streda y l purtoi ''Canalone Franchetti'' a Cortina. L ann 1926 à Carlo Franchetti cumprà ju l Ciastel de Gherdëina al chemun de Sëlva. Si merit ie nce chël de avëi derturà l ciastel nia me dedora ma nce dedite ulache i pueresc che l à abità per cënt ani à tizà ite d'inviërn per se sciaudé dut l fantorum. [[Tresl Gruber]] conta che l baron ti ova scrit ora n scech n blanch per ti cumpré ju la stua da Ulëta, ma ëila nen à nia ulù la dé ca<ref>Comunicazion persunela de Tresl Gruber</ref>.<ref>[https://docplayer.it/22838913-1918-il-30-ottobre-sposa-a-falconara-an-virginia-dei-marchesi-mereghi-di-jesi-an.html Biografia de Carlo Franchetti.]</ref>. 

;Mario
Mario (1919-1976) maridà cun Anna Milliken (1919-2018). La familia Milliken à la majera industria de drap dl mond. Mario y l fra Giorgio puddëssun gën tlamé ''socialites''. Mario fova ënghe n speleologh sche si pere Carlo<ref>[https://www.oocities.org/felici%20cappa/giorgio1.htm Speleo Club Roma.]</ref>

;Giorgio jr.
Giorgio (1920-2006) ie stat n galerist a Roma y gran culezionist de auti<ref>[https://www.stefanodamico.it/giorgio-franchetti-chi-era-costui/ Biografia de Griogio Franchetti jr.]</ref>.

;Tatiana
Tatiana (1934-2010) à maridà tl 1957 l artist american [[Cy Twombly]] un di plu prijei artisć dl mond d'al di da ncuei. Ëi à abù n mut Cyrus Alessandro Twombly (1959) ënghe n artist.

;Andrea
Andrea (2021), mut de Anna Milliken y de Mario fova cumpani dla atëura Angelica Ippolito. Ël à abù cater fions: Cody, Benjamin, Giordano y Baldassarra. Andrea ie cunesciù per i vins. Ël à metu su doi aziendes de vins: tla [[Toscana]] la ''Tenuta Trinoro'' y sul [[Etna]] la ''Tenuta Passopisciaro''.

;Cody
Cody (1974), mut de Angelica Ippolito y Andrea, ie scritëur y se da ju cun i filmes y l ie cunesciù per l film-documenter ''Nasciù rich'' (''Born Rich'' ann 2003.)<ref>[https://www.imdb.com/name/nm1986956/bio Biaografia de Cody Franchetti.]</ref><ref>[https://www.codyfranchetti.com/ Plata web de Cody Franchetti.]</ref>


== Bibliografia ==
*[https://www.geni.com/people/Abramo-Franchetti/6000000021413323987 I Franchetti sun geni.com.]
* [https://gw.geneanet.org/cvpolier?lang=en&iz=0&p=vittorio+emanuele+raimondo+alberto&n=franchetti Genealogia familia Franchetti Geneanet]

== Notes ==
<references/>
[[Categoria:Sëlva|Franchetti]]
