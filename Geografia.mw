{{Gherdëina}}
[[File:Physical world.jpg|thumb|Planisfer fisich-politich dla [[Tera|Tiera]]]]
==Definizion==
La geografia (dal [[Lingaz latin|latin]] ''geographia'', dal [[Lingaz grech|grech antich]]: γῆ, «tiera» y γραφία, «descrizion, scritura» ie la [[sciënza]] che studia la descrizion y la raprejentazion dla [[Tera|Tiera]], la strutura de si spersa y la destribuzion de si fenomens [[Fisica|fisics]], [[Biologia|biologics]] y [[Porsona|umans]] che muda si aspet tl tëmp<ref>Geografia, sun Treccani.it – Enciclopedie on line, Istituto dell'Enciclopedia Italiana</ref>.
[[File:Modelli di continenti.gif|thumb|Modiei de cuntinënc]]
==Cuntinënc==
N '''cuntinënt''', dal latin ''(terra) continens'': tiera che taca adum, indichea na gran spersa de tierafërma stluta ite dl dut o n gran pert da ega y autri lims naturei. Da n pont d'ududa storich-culturel ie n cuntinënt n majer raion, che se desferenziëia da d'autri raions per rejons [[Storia|storiches]] y [[Cultura|cultureles]]. Chësta definizion ie tlera tl cajo dl'Europa, che da n pont d'ududa geografich y geologich furmëssa adum cun l'Asia n sëul cuntinënt.

L numer de cuntinënc dla Tiera muda a segonda dla definizion adurveda. Encueicundì tënden a n cuscideré 7:

* L'[[Europa]]
* L'[[Africa]]
* L'[[America dl Nord]]
* L'[[America dl Sud]]
* L'[[Asia]]
* L'[[Oceania]]
* L'[[Antartida]]

La spersa dla Tiera muda dassënn da post a post. Ca. l 70,8 %<ref>Michael Pidwirny, Fundamentals of Physical Geography, 2ª ed., PhysicalGeography.net, 2006</ref> ie curida da ega -[[mer]]s, [[ozean]]s, [[Lech|lec]] y [[Rü|ruves]]- y l ca. 29,2%%<ref>Michael Pidwirny, Fundamentals of Physical Geography, 2ª ed., PhysicalGeography.net, 2006</ref> dla tiera fërma da planadures, [[Bosch|bòsc]], [[Munt|montes]] y [[Desert|deserc]]. 

I prims geografs tl raion ntëur l [[Mer Mediteran]] ie stac i [[Egit Antich|Antics Egizians]] y ti raions plu interns ie states danter la primes nce la geografies di [[Babilonia|Babilonesc]] y dl’[[India]]. De gran prugresc à fat Ipparch da Nicea, che à purtà ite la metodes dl'[[astronomia]] per la calculazion dla lunghëza y l [[Antica Grecia|grech]] Strabon cun si opera ''Geografia''. L prim geograf dl’[[Storia romana|Antica Roma]] cunesciu ie Pomponio Mela.
Tl [[Eté medievala|Medieve]] ie nce la operes di geografs [[Saudi Arabia|arabs]] Ibn Battuta y Ibn Khaldun de gran mpurtanza. 

==[[Eté dles descurides|L’Età dla descurides]]==
Cun la gran esplorazions tl’Asia sun tiera de [[Marco Polo]] y chëles sul mer tla [[America|Americhes]] y pona tl ost dl’Asia iel stat na renasciuda dla geografia. Cun la descurida dl’opera geografica de Tolomeo tl’Europa iel stat la renasciuda dla cartografia. 
[[File:Alexandre humboldt.jpg|thumb|Rertrat de Alexander von Humboldt]]
==Geografia moderna==
La geografia moderna ie nasciuda tl Otcënt dantaldut cun Alexander von Humboldt y Karl Ritter. 
===Fases tla storia dla geografia cuntemporana<ref>R. J. Johnston. Geography and Geographers: Anglo-American Human Geography since 1945, New York, Routledge 2016 (setima edizion)</ref>===

•	geografia dla esplorazions (Prum mez dl Otcënt): cun Alexander von Humboldt y Karl Ritter;

•	geografia positivista o determinista – ambientela (1850-1890): cun Friedrich Ratzel;

•	geografia dla storia o dla puscibltà (1890-1930): geografia regionela de Paul Vidal de la Blache;

•	geografia cuantitativa, analitica o neo-positivista (1930-1960);

•	geografia radicala, marxista o struturela (dai ani 1970);

•	geografia compurtamentela – behaviorista (dai ani 1970);

•	geografia umanistica (dai anni 1970): postmoderna, semiotica y spirituela.

•	geografia culturela (dala fin di ani utanta).
[[File:CIA WorldFactBook-Political world.pdf|thumb|Planisfer de geografia politica]]

==Ciamps dla geografia==
'''Geografia fisica'''

Stude dla geografia sciche sciënza dla [[Tera|Tiera]], che se basea sula [[biologia]], la [[matematica]] y la [[fisica]]. 

'''Geografia matematica'''

Stude dla mesurazion dla Tiera y dl muvimënt dla Tiera tl [[Sistem soler|Sistem dl Surëdl]]. 

'''Geografia umana'''

Stude di ciamps economics, [[Politica|politcs]] y [[Cultura|culturei]] liei ala geografia. La tol ite nce la [[Sciënza soziela|sciënzes sozieles]], la [[psicologia]], la [[Leteratöra|leteratura]] y la disciplines [[Ert|artistiches]] liedes al teritore. 

'''Geografia politica'''

Stude dla geografia aldò di svilups politics ti raions desvalives. 

'''Geografia economica'''

Stude dla geografia aldò di svilups economics metui a jì dala [[Porsona|persones]] ti raions desvalives y tl cheder dla globalisazion. 

'''Geografia dla inovazion'''

Stude dla geografia aldò dl raport danter raions y inovazion. 

==Geografia dla valedes ladines dla Dolomites==
[[File:Ladin.png|thumb|La valedes ladines dla [[Dolomites]]]]
[[File:Ladinia towns.gif|thumb|I raions dla [[Ladinia]]]]
===[[Valedes ladines|La valedes ladines dla Dolomites]]===
La valedes ladines ie tl raion dla Dolomites sul teritore dla [[Talia]] y ie spartides su danter doi regions y trëi provinzies.

Tla Region Trentin-Südtirol iel tla Provinzia de [[Bulsan]]:
====[[Val Badia]]====
[[Badia]] (DE Abtei, IT Badia),
[[Corvara]] (DE Corvara, IT Corvara),
[[Mareo]] (DE Enneberg, IT Marebbe)

====[[Gherdëina]]====
[[Urtijëi]] (DE St. Ulrich, IT Ortisei),
[[Santa Cristina]] (DE St. Christina, IT Santa Cristina),
[[Sëlva]] (DE Wolkenstein, IT Selva di Val Gardena),
[[Ciastel]] (DE Kastelruth, IT Castelrotto)

y tla Provinzia de [[Trent|Trënt]]:

====[[Fascia]]====
[[Cianacei]] (IT Canazei),
[[Ciampedel]] (IT Campitello),
[[Mazin]] (IT Mazin),
[[Poza]] (IT Pozza di Fassa),
[[Vich]] (IT Vigo di Fassa),
[[Soraga]] (IT Soraga),
[[Moena]] (IT Moena)

Tla Region Venet y tla Provinzia de [[Belum|Belun]] iel:

====[[Fodom]]====
(DE Buchenstein, IT Livinallongo)

====[[Anpezo]]====

==Plates cunliedes==

*[[Tera|Tiera]]
*[[Biologia]]
*[[Storia]]
*[[Storia dles valades ladines dles Dolomites|Storia dla valedes ladines]]
==Notes==
<references />

[[Categoria:Geografia| ]]
