{{Gherdëina}}
'''Armin Moroder''' (* 25 de dezëmber [[1966]] [[Urtijëi]] ; † 30 de juni [[2021]] a Bulsan) ie stat n jurnalist de Urtijëi.
== Biografia ==
Armin Moroder fova l' mut de Anna Moroder da Bruel y de  [[Bruno Moroder]], che adum cun [[Alex Moroder]] ova metù su tl 1955 l [[Radio Ladin de Gherdëina|cumite Radio Ladin]].
Armin a scumenciá si lëur sciche conditer, ma bele tl 1981 iel, coche ulenter cun 15 ani, deventà redatëur de [[Radio Gherdëina Dolomites|Radio Gherdëina]],  tulan su la arpejon de jurnalist da si pere. <ref>Egon Vinatzer: ''10 ani Radio Gherdëina''. [[Calënder de Gherdëina]] 1989 pl. 122.</ref>. Armin dijova:"Per mi pere í for abù n gran respet, per la persona ma nce per l lëur che l à fat, da ulache muev mi pascion per l jurnalism". Cun la trasmiscion ''Plattenkiste'', n'ëura de mujiga, à Armin scumencià. De juebia sëira iel pona jit inant cun la trasmiscion ''La dediches per vo'' y truepa d'autres fin che l ie deventà diretëur de Radio Gherdëina Dolomites, ulache l ie stat per 32 ani.

Tl an 2013 ie Armin deventà jurnalist de [[Rai Ladinia]], l radio y televijion ladina dla RAI<ref>[https://www.rainews.it/tgr/trail/video/2020/07/tra-cason-resciesa-e8ba63a5-a54d-4a59-9376-f9645d742935.html Ntervista de Armin Moroder cun l paster de [[Resciesa]] per [[Rai Ladinia|Trail]].]</ref>.

Per truep ani ala longia à Armin Moroder scrit sula Usc di Ladins la rubrica ''Nutizies dal Aiut Alpin Dolomites''.

Ai 4 de dezëmber dl 1996 ie Armin stat lità rapresentant ladin dl Cumité provinziel per i servijes dl radio y televijion dla Provinzia de Bulsan.

Armin Moroder ie mort do na malatia dl fuià al età de 55 ani tl spedel de Bulsan.

== Publicazions ==
* Armin Moroder: ''Uneranza a Raffael Kostner per si meric sciche judacrëp''.  [[Calënder de Gherdëina]] 2000, pl. 211.
* Armin Moroder: ''Giaurida dla streda y dl tunel de zircunvalazion de Pruca''. Calënder de Gherdëina 2004, pl. 206.
== Notes ==
<references/>

== Bibliografia ==
* Anna Mazzel: ''30 egn RAI Televijion Ladina''. Calënder de Gherdëina 2019, pl. 236.
* David Lardschneider: ''Armin Moroder:n lecort'' [[La Usc di Ladins]] N. 26, 9 de messel 2021, pl. 9.

== Weblinks ==
[https://www.micura.it/la/mediateca/?ID=30305  L liever y l igl - Da audì nce la usc de Armin Moroder]

[[Categoria:Ladinia|Moroder, Armin]]
[[Categoria:Cultura ladina||Moroder, Armin]]
[[Categoria:Gherdëina‎||Moroder, Armin]]
[[Categoria:Televijion|Moroder, Armin]]
[[Categoria:Uem|Moroder, Armin]]
