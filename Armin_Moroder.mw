{{Gherdëina}}
'''Armin Moroder''' (* 25 de dezëmber [[1966]] a Bulsan ; † 30 de juni [[2021]] a Bulsan) ie stat n jurnalist de Urtijëi.
== Biografia ==
Armin Moroder fova l' mut de Anna Moroder da Bruel y de  [[Bruno Moroder]], che adum cun [[Alex Moroder]] ova metù su tl 1955 l [[Radio Ladin de Gherdëina|cumite Radio Ladin]].
Armin a scumenciá si lëur sciche conditer, ma bele tl 1981 iel, coche ulenter cun 15 ani, deventà cunlauradëur de [[Radio Gherdëina Dolomites|Radio Gherdëina]],  tulan su la arpejon de jurnalist da si pere. <ref>Egon Vinatzer: ''10 ani Radio Gherdëina''. [[Calënder de Gherdëina]] 1989 pl. 122.</ref>. Armin dijova:"Per mi pere ei for abù n gran respet, per la persona ma nce per l lëur che l à fat, da ulache muev mi pascion per l jurnalism". Cun la trasmiscion ''Plattenkiste'', n'ëura de mujiga, à Armin scumencià. De juebia sëira iel pona jit inant cun la trasmiscion ''La dediches per vo'' y truepa d'autres fin che l ie deventà diretëur de Radio Gherdëina Dolomites.
Tl nuvëmber 2013 ie Armin ruvà tla redazion de [[Rai Ladinia]], la trasmiscion de radio y televijion ladina dla RAI<ref>[https://www.rainews.it/tgr/trail/video/2020/07/tra-cason-resciesa-e8ba63a5-a54d-4a59-9376-f9645d742935.html Ntervista de Armin Moroder cun l paster de [[Resciesa]] per [[Rai Ladinia|Trail]].]</ref>, do avëi laurà per passa 30 ani pra la stazion privata [[Radio Gherdëina Dolomites|Radio Gherdëina]]. Per TRAIL, l prugram jurnalistich de [[Rai Ladinia]], àl teut su la muderazion y metù adum servijes de atualità dala valedes ladines. Si pascion per l sport àl pudù trasmëter inant tulan pert sciche redadëur ai majeri avenimënc nternaziunei, da ultimo pra i juesc olimpics de Pyeongchang, 2018 tla Corea dl Sud y i mondiei de schi de Cortina.

Per truep ani ala longia à Armin Moroder scrit sula Usc di Ladins la rubrica ''Nutizies dal Aiut Alpin Dolomites''.

Ai 4 de dezëmber dl 1996 ie Armin stat lità rapresentant ladin dl Cumité provinziel per i servijes dl radio y televijion dla Provinzia de Bulsan.

Armin Moroder ie mort do na malatia dl fuià al età de 54 ani tl spedel de Bulsan.

== Publicazions ==
* Armin Moroder: ''Uneranza a Raffael Kostner per si meric sciche judacrëp''.  [[Calënder de Gherdëina]] 2000, pl. 211.
* Armin Moroder: ''Giaurida dla streda y dl tunel de zircunvalazion de Pruca''. Calënder de Gherdëina 2004, pl. 206.
== Notes ==
<references/>

== Bibliografia ==
* Anna Mazzel: ''30 egn RAI Televijion Ladina''. Calënder de Gherdëina 2019, pl. 236.
* David Lardschneider: ''Armin Moroder:n lecort'' [[La Usc di Ladins]] N. 26, 9 de messel 2021, pl. 9.
* Ezio Danieli: ''Addio ad Armin Moroder, la voce della Val Gardena'' [[Alto Adige]] 2 lugio 2021, pl. 33.
* Claudia Urthaler: ''N lecort a Armin Moroder''. Calënder de Gherdëina 2022, pl. 247-249.

== Weblinks ==
* [https://www.rainews.it/tgr/trail/video/2021/07/tra-Armin-Moroder-c847a665-4c22-4413-9087-89c62a2ca7a1.html?wt_mc=2.www.wzp.undefined_ContentItem-c847a665-4c22-4413-9087-89c62a2ca7a1.&wt Trail ai 1 de lugio 2021]
* [https://www.micura.it/la/mediateca/?ID=30305  L liever y l igl - Da audì nce la usc de Armin Moroder]

[[Categoria:Persona ladina|Moroder, Armin]]
[[Categoria:Cultura ladina||Moroder, Armin]]
[[Categoria:Persones de Gherdëina||Moroder, Armin]]
[[Categoria:Televijion|Moroder, Armin]]
[[Categoria:Uem|Moroder, Armin]]
