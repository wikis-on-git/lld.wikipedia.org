[[File:Macropodus opercularis - side (aka).jpg|thumb|Macropodus opercularis - side (aka)]]
La parora '''pësc''' vëgn dal latin ''pisces'' y denominëia n grup desvalí de organisms vertebrá che vir t’ega, che alda pro le domëne di [[Eucariota|eucarioc]] y pro le rëgn di [[tier]]s.

Al é passa 32.000 sortes de pësc conesciüdes che tol ite prësc le 50% dla sort di ''subphylum vertebrata''. Danter i elemënc caraterisanc di pësc él les ejores, tres chëres che ai se möi y la respiraziun tres les branchies.

Le pësc fossil plü antich é le ''Haikouichthys'' che á vit tratan le Cambrian dan da ca. 500 miliuns de agn. Le pësc viënt plü gran é le scuale balena (''Rhincodon typus'') che röia cina a 20 metri de lunghëza y al pëis de 34 tonelades. Le pësc viënt plü pice é le ''Paedocypris progenetica'', pro chël che i mandli röia a 10 mm y les mandles a 7,9 mm.


[[Categoria:Tieres]]
