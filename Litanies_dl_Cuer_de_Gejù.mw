
[[File:Herz Jesu Fires - South Tyrol.jpg|thumb|350px]]
'''Litanies dl Cuer de Gejù'''
<poem>
Seniëur, pietà! - Seniëur, pietà!
Crist, pietà! - Crist, pietà!
Seniëur, pietà!- Seniëur, pietà!
Crist, audenes! - Crist, audenes!
Crist, ejaudëscenes! - Crist, ejaudëscenes!
Die Pere dl ciel, ebes pietà de nëus!
Die Fi, redentor dl mond, ebes pietà de nëus!
Die Spirt Sant, ebes pietà de nëus!
Santa Trinità, un sëul Die, ebes pietà de nëus!
Cuer de Gejù, Fi dl Pere etern, ebes pietà de nëus!
Cuer de Gejù, furmà dal Spirt Sant tl grëm de Maria Vergin,
Cuer de Gejù, Parola de Die,
Cuer de Gejù, plën de maiestà,
Cuer de Gejù, tëmpl sant de Die,
Cuer de Gejù, tabernacul dl Autiscim,
Cuer de Gejù, cësa de Die y porta dl paravis,
Cuer de Gejù, fuech che verd d’amor,
Cuer de Gejù, ejëmpl de giustizia y de amor, 
Cuer de Gejù, plën de bontà y de amor,
Cuer de Gejù, funtana de duta la virtù,
Cuer de Gejù, dëni de uni lauda,
Cuer de Gejù, rë y zënter de duc i cueres,
Cuer de Gejù, sënta de duc i tejores dla sapienza y dla scienza,
[[File:Batoni sacred heart.jpg|thumb]]

Cuer de Gejù, te chël che sta duta la plenëza dla divinità,
Cuer de Gejù, che ti ie de plajëi a Pere Idie,
Cuer de Gejù, da si richëza de grazia ons duc davanià,
Cuer de Gejù, da for incà dejidere dla criazion,
Cuer de Gejù, pazient y plën de misericordia,
Cuer de Gejù, rich per duc chëi che te prëia,
Cuer de Gejù, funtana de vita y de santità,
Cuer de Gejù, espiazion de nosc picëi,
Cuer de Gejù, ufendù dala cuinedes,
Cuer de Gejù, malterjà pervia de nosc picëi,
Cuer de Gejù, ubedient nchin ala mort,
Cuer de Gejù, furà tres dala lanza,
Cuer de Gejù, funtana de uni cunselazion,
Cuer de Gejù, nosta ressurezion y nosta vita,
Cuer de Gejù, nosta pesc y nosta recunziliazion,
Cuer de Gejù, vitima di piciadëures,
Cuer de Gejù, salvëza de chëi che spera sun té,
Cuer de Gejù, speranza de chëi che mor en té,
Cuer de Gejù, delizia de duc i Sanc,
Aniel de Die, tu toles demez i picëi dl mond, perdonenes, Seniëur!
Aniel de Die, tu toles demez i picëi dl mond, ejaudëscenes, Seniëur!
Aniel de Die, tu toles demez i picëi dl mond, ebes pietà de nëus!
Gejù, oml y de bon cuer,
fé deventé nosc cuer sciche ti cuer!

Prion!
Pere uniputënt y etern, che tl Cuer de ti Fi nes des la legrëza de zelebré la gran opres de ti
amor per nëus, fé che da chësta funtana de misericordia zënza fin pudonse giapé l’abundanza
de ti scincundes. Per Gejù Crist, ti Fi, che viv y rënia cun té y cun l Spirt Sant per duc i seculi
di seculi. Amen.
</poem>
==Wikidata==
[[d:Q48837289]]

[[Categoria:Religion]]
