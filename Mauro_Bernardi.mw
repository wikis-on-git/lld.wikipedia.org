{{gherdëina}}'''Mauro Bernardi''' (*11 agost [[1957]] te [[Sëlva]]) ie n arpizadëur, [[Jì a crëp|mëinacrëp]] y n ex-[[Jì cun i schi|schiadëur]] de [[Gherdëina]]. Ël fova spezialisà te la disciplines dl [[slalom strënt]] y dl [[slalom lerch]]. Plu tert tucovel pra i sustenidëures dl [[jì a crëp]] y à scrit plu libri lessù.

==Biografia==
===Cariera da schiadëur===
Mauro Bernardi ie da pitl incà n cumëmber dl [[Ski Club Gherdëina]]. I prim ponc te la [[Copa dl Mond de schi alpin]] al venciù de dezëmber 1977 cun n cuinto post tl slalom a [[Madonna di Campiglio]]. N mëns plu tert al fat l segondo post a [[Zwiesel]] y l terzo post a [[Wengen]]. Pra i [[campiunac dl mond 1978]] a [[Garmisch-Partenkirchen]] al arjont l cuinto post tl [[slalom strënt]] y l undescejim post tl [[slalom lerch]]. Ala fin de la sajon 1977-78 ovel arjont te la tlasifica generela de slalom strënt l cuinto post.

Do chëla sjaon ne fovel nia plu stat bon de mantenì chël livel. Te la copa dl mond 1978-79 ovel doi iedesc finà na garejeda danter i prim diesc, te la sajon 1979-80 un n iede. Ël ova ënghe fat pea pra i [[Juesc Olimpics 1980]] a [[Lake Placid]], ulache l fova tumà ora sibe tl slalom strënt che tl slalom lerch. Tl 1981 se al trat zeruch dal sport agonistich.

===Cariera da alpinista===
A chël pont à Bernardi tëut la dezijion de se mëter per si cont coche mëinacrëp y maester dai schi. Ël à arpizà n grum de crëps, danter chisc l [[Ama Dablam]] tl [[Himalaya]] y l [[Alpamayo]] te la [[Andes]]. Te la [[Dolomites]] al giaurì 25 nueva [[Ferata (alpinism)|ferates]], danter chëstes la [[ferata de Val]] che ie ntant inò stluta y purtova sun [[Stevia]]. Bernardi à scrit plu articuli tl magazin di arpizadëures y à publicà dal 2002 incà trëi libri mëinacrëp per crëps ntëur [[Gherdëina]], [[Ampëz]] y l [[Ciadenac]].

== Arjontes ==
=== Copa dl Mond===
* Miëur piazamënt te la tlasifica generela: 10ejim [[Copa dl Mond de schi alpin 1978|tl 1978]]
* 2 podiums (tramedoi tl slalom strënt):
** 1 segondo post
** 1 terzo post

=== Campionac talians ===
* 3 bedaies<ref>{{cita news|url=http://www.fisi.org/node/50701 |titolo=Campionati Italiani Assoluti di sci alpino, l'albo d'oro del GS maschile|pubblicazione=[[Federazione Italiana Sport Invernali|fisi]].org|data=29 marzo 2014|urlarchivio=https://web.archive.org/web/20141006080258/http://www.fisi.org/node/50701|dataarchivio=6 ottobre 2014}}<br />{{cita news|url=http://www.fisi.org/node/52401 |titolo=Albo d'oro Slalom maschile Campionati Italiani Assoluti|pubblicazione=[[Federazione Italiana Sport Invernali|fisi]].org|data=30 dicembre 2013|urlarchivio=https://web.archive.org/web/20141006101549/http://www.fisi.org/node/52401|dataarchivio=6 ottobre 2014}}</ref>:
** 1 arjënt (slalom strënt [[Campionac talians di schi alpin 1979|tl 1979]])
** 2 bronc (slalom lerch [[Campionac talians di schi alpin 1978|tl 1978]]; slalom strënt [[Campionac talians di schi alpin 1980|tl 1980]])

==Publicazions==
* ''Arrampicare in Val Gardena'', 4ª ed. Bulsan, Athesia, 2009. ISBN 978-88-87272-22-2
* ''Arrampicare a Cortina d'Ampezzo'', 2005.
* ''Arrampicare sul Catinaccio'', 2009.

==Notes==
<references/>

==Liams web==
* [http://www.maurobernardi.com Plata internet de Mauro Bernardi]
* {{FISDB|AL|4464}}
* {{SKIDB|mauro_bernardi_ita_brnm}}
* {{Olympedia|84058}}


[[Categoria:Uem|Bernardi, Mauro]]
[[Categoria:Atlec/tes de Gherdëina|Bernardi, Mauro]]
[[Categoria:Schi|Bernardi, Mauro]]
