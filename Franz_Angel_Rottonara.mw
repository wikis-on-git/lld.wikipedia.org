'''Franz Angel Rottonara''' é nasciü a [[Corvara]] dl 1848 sciöche möt dl ustí Angel dl’ostaria Posta. Bele da pice insö mostrâl n gran talënt da dessigné. Al á frecuenté la Scora d’ert a [[Urtijëi]] y la Cademia d’ert a Minca, olache al á studié cun i professurs Schwindl, Wagner y Strähuber. Giulan a na sovenziun da pert dl govern dl’[[Austria]] ál frecuenté la Scora d’ert a Viena. I maestri C.Briosky, H.Burkhard y J.Kautsky ti á porté daimpró la decoraziun de scenes de [[teater]] y operistiches, cun chëres che al á arjunt gran suzes. <br>

Dl 1890 i mituns dl maester Kautsky á arpé la firma metüda sö da so pere y á metü sö la Ciasa Kautsky-Rottonara, olache Rottonara se dê jö cun la pert artistica dles scenografies. Franz Angel Rottonara á depënt operes scenografiches por i maius teatri de so tëmp: Praga, Zürich, Hamburg y Berlin, sciöche ince por teatri dl’[[America]], dl’[[India]], dla [[China|Cina]] y dl [[Iapan]].<br>
 
Danter les scenografies depëntes él chëres por les operes ''Le nozze di Figaro'', ''Il Mercante di Venezia'', ''Die Zauberflöte'', ''Romeo e Giulietta'', ''Amleto'', sciöche ince depënc por le re de Bucarest y por la sala da bal Romacher da Viena.<br>
 
Tla [[Val Badia]] él resté n afrësch pro l’ostaria Crusc Blancia a San Linert che rapresënta la badëssa Gisela de Ciastelbadia y val’cheder te sües ciases. <br>

Al é mort dl 1938 a Semmering dlungia Viena.
==Funtanes==
*Magyar művészet az osztrák önkényuralom és a dualizmus időszakában.[halott link] Internet Broadway Database (angolul)
*Oskar Pausch: Franz Angelo Rottonara. Ein Maler aus Corvara. Landesbibliothek Dr. Friedrich Teßmann, Bozen. (németül) Rottonara, Franz-Angelo, 1848-1938 (Életrajzi adatok) (németül)
*Deutsche Biographische Enzyklopädie (DBE): 8. kötet: Poethen-Schlüter, szerk. Rudolf Vierhaus, kiadó K.G. Saur,. München, 2007. (németül)
==Wikidata==
[[d:Q1003307]]
