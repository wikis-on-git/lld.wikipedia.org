[[File:Norbert_Kostner.jpg|miniatura|Norbert Kostner sun [[Mëisules]] tl 2011.]]
'''Norbert Kostner''' (* [[21 de mei]] [[1945]] a [[Urtijëi]]) ie n cuech de [[Gherdëina]].

Kostner à scumencià si scola de cuech tl restaurant Adua a [[Maran]] pona iel passà al Forstbräu. Kostner nen à nia fat na scola regulera de hotel. Ël disc de se nstës che l ie n autodidat. Do che l fova stat a fé l saudé, al laurà ti gran hotiei dla Svizra sciche tl ''Grand Hotel Les Rasses'', tl ''Montreux Palace'' a [[Montreux]] cun Franz Wild, tl hotel ''Villars Palace sur Olon'' cun Antoine Dessibourg y tl ''Badrutts Palace Hotel'' a San  Murezzan cun Eugene Defrance.

Si chefs Eugene Defrance y Henri Hirardo  ova laurà cun Auguste Escoffier.

Suënz à Norber Kostner cujinà per la familia dl rë dl Thailand.

Tl 1970 à Kostner scumencià a lauré a [[Bangkok]] cun l chef Baumgartner tl ''Dusit Thani Hotel'' (enlëuta l majer hotel tl [[Thailandia|Thailand]]) y cun Michel Grange tl ''Hotel Oriental''. Dal 1981 ie Kostner stat executive chef cun ntëur 130 lauranc  per i nuef  restauranc tl ''Hotel Oriental'' a Bangkok. Ilá ncuntovel suenz de gran persunalitëies y danter chëstes nce la regina Lisabeta II.

Sciche gran cuech al ncé cujiná per la prima y la business tlasses ti joi dla Lufthansa  tl urient.

Da truepes ani ie Kostner atif tl proiet  ''Royal Project'' che juda i paures dl Thailand dl nord a zapé ora dal zidlé opium te si ciampes y zidle uni sort de versura nia da giapé a Bangkok.

Norbert Kostner fesc pert dla lia ''Club des Chefs des Chefs'', i miëure cueghes dl mond<ref>[http://www.chefs-des-chefs.com/wp-content/uploads/2015/04/P080113CK-0011.jpg Norbert Kostner cun autri cueghes dl Club nviëi tla Cësa Blancia cun l presidënt Obama.]</ref>
== Premies ==

* ''Grand Master of Taste'' tres la ''American Academy of Taste'' tl  agost 2006.
* Bedaia d or ''Royal Cypher Medal Grade "5"''  dal rë Bhumibol Adulyadej do che l ova laurà per truepes ani per l "Royal Project" tl mei 2008

== Bibliografia ==

* William Warren: ''Das Oriental Hotel Kochbuch. Rezepte von Norbert Kostner.'' Weingarten 2001 (tudësch). ISBN 3-8170-0043-X
[[Categoria:Uem]]
[[Categoria:Persones de Gherdëina]]
