{{Gherdëina}}
[[File:Geisler Seceda Cuecnes from Resciesa.jpg|miniatura|Ududa de Cuecenes sot ala Secëda]]
'''Cuecenes''' ie na na pitla [[mont]] tl chemun de [[Urtijëi]] danter ca. 1800 m. y 2150 m. de autëza tl [[Parch naturel Puez-Odles]].

== Geografia ==
[[File:Ruf de Cuecenes pitl plan.jpg|miniatura|L Ruf de Cuecenes sot al Pitl Plan.]]
Cuecenes ie na mont n pert curida da bosch y n pert sënza vegetazion cun na tiëra bela [[cueciun|cuecena]] che ti da l'inuem.   Cuecenes fej pert dla pastura de ''[[Resciesa]]''. 
Da pert dl nord cunfina Cuecenes cun l gran pra de ''Scienboden'' y plu a urient cun i ''Ëures de Bredles'', a urient cun ''Sciadules'' sota al crëp de ''[[Secëda]]'', a sud va l bosch de Cuecenes ert su  y cunfina cun l ''Pra Turond'' y a sud-uzidënt cunfina Cuecenes cun l ''Ruf da Grialëces'' y fina ora ti ''Strënc'' y i ''Plans da Fëur''<ref>(Josef Kostner): ''Planta de Resciesa''. [[Calënder de Gherdëina]] 1960, Urtijëi 1959, pl. 111.</ref>.
La pert plu inora de Cuecenes ie l Pitl Plan de Cuecenes per la majera pert curì da bosch y la pert plu inite sënza vegetazion ie l Gran Plan de Cuecenes.
Te Cuecenes nasc l ''Ruf de Cuecenes'' che fina tl ''[[Ruf de Val D'Ana]]'' adum cun l ''Ruf de Sciadules'' daujin a ''Pincan''.

== Geologia ==
[[File:Ciampanil de Cuecenes Gherdëina.jpg|miniatura|L Ciampanil de Cuecenes.]]
Dal pont de ududa geologich ie Cuecenes per la masra pert [[sas da sablon de Gherdëina|sas da sablon (arenaria) de Gherdëina]].
Cuecenes ie rica de curëc che ie da udëi nce tl [[Museum Gherdëina]].
Te Cuecenes iel da udëi na furmazion geologica tipica l ''Ciampanil de Cuecenes''.

L'artist de Urtijëi [[Egon Rusina Moroder]] à vivù d'instà tl Pitl Plan de Cuecenes per 31 ani<ref>[http://www.suedtirol.info/storiedaviveredev/il-pittore-nel-bosco Il pittore nel bosco su Südtirol info.]</ref>.

== Bibliografia ==
* C.M. (Christian Moroder): ''Resciesa''. Calënder de Gherdëina 1960, pl. 55-56.
* Giovanni Carrier: ''Legni fossili del permiano medio delle Cuecenes Presso Ortisei (Val Gardena)''. Universitá di Ferrara 1964.

== Notes ==
<references />

[[Categoria:Gherdëina|Cuecenes]] [[Categoria:Munt|Cuecenes]] [[Categoria:Geografia dla Talia|Cuecenes]]
