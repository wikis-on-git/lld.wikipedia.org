[[File:Bula y Bulacia te Gherdëina.jpg|miniatura|A man ciancia l crëp de [[Bulacia]] cun la crëusc sëura l luech de Bula.]]
{{Gherdëina}}

L '''Schnürlsteig''' ie n troi che porta da [[Bula]] sun [[Bulacia]]. L ie l troi N. 24.
== Storia ==
L'inuem dl troi vën da chël che à fat y ert su la prima crëusc sun piza de Bulacia che fova Josef Tragseil de [[Dispruch]] y che n ti dijova l ''Schnürl''. Josef Tragseil fova un di fundadëures dla sezion Gherdëina dl Deutscher und Osterreichischer Alpenverein (DÖAV) y che ie ncé stat un di primes a marché i troies de Gherdëina<ref>Ingrid Runggaldier: ''L prim liber di ghesc dla sosta de Dantersasc''. Calënder de Gherdëina 2014, pl. 45.</ref>. Ël fova moler y nduradëur y laurova tla berstot de [[Sepl Rifesser]] da Sufan<ref>Vinzenz Mussner: ''Scultëures y zipladëures a Urtijëi, che ie é mo cunesciù''. Calënder de Gherdëina 1982, pl. 46 (foto di lauranc dla berstot da Stufan).</ref>.
<gallery>
Busc di Salvans Bula Gherdëina.jpg|L Busc di Salvans.

</gallery>
N muef dal luech de Cebla sa Bula. Do che n va per n pez ndrët su per n ert, iel a man drëta dl troi, puec metri de sot, na buja de crëp che ie tlameda l ''Busc di Salvans''. L chëul nen ie nia saurida da abiné ajache la buja ie tan cresciuda ite. Liejendes dij che la buja o l chëul rua nchinamei fina al chëul di Salvans sëura Ciastel per ji sun [[Mont Sëuc|Mont de Sëuc]]. La buja ie n monumënt naturel sota defendura dla Provinzia de Bulsan-Südtirol<ref>[http://gis2.provinz.bz.it/mapAccel/DataAccess.jsp?id=947 Busc di Salvans sota defendura.]</ref>. L troi se tira n pue n lonch y dan ruè sala crëusc passun su per n parëi lize che n ti disc ''Crëp Blanch'' o ''Schnürlplatte''<ref>Edgar Moroder: Seiser Alm - Mont de Sëuc - Alpe di Siusi. Flurnamenkarte, Parzellenkarte, Begleitbuch. Lia per Natura y Usanzes Urtijëi, 2001. ISBN 88-86102-27-5.</ref>. Iló pon se nuzë de na corda per fe chisc valgun metri de crëp.

N rua sun Bulacia sun ''Piza da la Crëusc'' a n'autëza de ca. 2200 metri ulache l ie n bel udëi ora sun Resciesa y duta la montes de Gherdëina. Ala crëusc ti vëniel nce dit ''Fillner Kreuz''<ref>Kompass Wanderkarte.</ref>. Tl 1955 à l scultëur Vigil Überbacher metù na nueva crëusc sun Bulacia<ref>M.E. (Moroder Eduard): ''Cristc te Val de Gherdëina''. Calënder de Gherdëina 1973, pl. 55.</ref>.

== Notes ==
<references/>
== Bibliografia ==
* Mont de Sëuc.'' Calënder de Gherdëina 1958 pl. 57. 
* ''Chertes ortofoto cun i toponims ladins. Chemun de Urtijëi. Sureghes, Runcadic, Bula, Mont Sëuc.'' 2017, ISBN 978-88-8171-126-0.

[[Categoria:Troies te Gherdëina|Schnürlsteig]]
[[Categoria:Urtijëi|Schnürlsteig]]
