{{Gherdëina}}
[[File:Flag of South Tyrol.svg|thumb|La Bandiera dl Südtirol]]L '''Südtirol''' o '''Sudtirol''', ufizialmënter '''provinzia Autonoma de Balsan/Bulsan – Südtirol''' ([[Lingaz tudësch|tudësch]]: ''Autonome Provinz Bozen - Südtirol'', [[lingaz talian|talian]]: ''provincia autonoma di Bolzano – Alto Adige''), fej ora adum cun la [[Trentin|Provinzia autonoma de Trënt]] la region [[Trentin-Südtirol]] tla [[Talia]] nordurientela. Sun l model dla denominazion franzëusa ''Haute Adige'' crieda da [[Napoleon]] y sëurantëuta tl talian coche ''Alto Adige'',  veniel datrai ence a d'infal dit '''Adesc Aut'''. La capitela dla provinzia ie la zità de [[Bulsan]].


== Chemuns ==

Liej ënghe: ''[[Lista de i chemuns de Südtirol]]''[[File:Italy_Bolzano-Bozen_location_map.svg|miniatura|Chemuns de Südtirol]]
<br>Südtirol à 116 chemuns y de chisc à 8 l status de [[zità]]. [[Bulsan]] ie l majer chemun y l sëul a avëi na populazion sëura i 50.000 abitanc. Tl 2018 ova 15 chemuns na populazion sota 1000 abitanc. Ncont de spersa ie l majer chemun l Sarntal cun 302,50 km². L mënder ie Kuens cun mé 1,66 km².


== Rujenedes ==

'''Variazion de rujenedes:''' L [[lingaz tudësch|tudësch]] ie la rujeneda de l'oma de plu dl 62% de la populazion, l [[lingaz talian|talian]] de ca. l 23% de la populazion y l [[lingaz ladin|ladin]] de l 4% de la populazion. Leprò a chisc grupsc autoctonesc dal te Südtirol, sciche tl rest de l'Europa, n crëscer de autra rujenedes che vën purtedes da jënt che vën a sté te Südtirol da ora de ca.

'''Tudësch:''' L tudësch ie la majera rujeneda te Südtirol. L tudësch che vën rujenà te la vita da uni di ne ie nia l tudësch standard (''Hochdeutsch'') ma l dialet de Südtirol. Chësc toca pra i dialect bavarejes. L tudësch standard vën mé adurvà te cërta situazions sciche a scola o te la aministrazion. L tudësch te Südtirol se desferenzieia da autri dialec tudësc adurvan n valguna paroles talianes che ie ruedes ite te la rujeneda. 

'''Talian:''' A cunfront cul tudësch ie l talian che vën rujenà te Südtirol l talian standard. La rajon per chësch ie che la majera pert de la populazion taliana te Südtirol ie unida a caprò da plu pertes te la Talia y degun dialet ie deventà dominant, purtan duc a rujené l talian standard.

'''Ladin:''' L ladin che vën rujenà te Südtirol ne ie nia una na sort, ma plu variazions. L vën rujenà l [[ladin gherdëina|gherdëina]] te la valeda de [[Gherdëina]] y l [[Ladin Val Badia|ladin dla Val Badia]] te la [[Val Badia]], che ie spartì su tl [[badiot]], [[Ladin de mesaval]] y [[ladin mareo|mareo]]. L [[ladin dolomitan]], che ie stat metù adum tl 1998, ne à nia abù suzes pra la populazion y ne vën belau mei adurvà. L ladin ie na rujeneda ufiziela te 8 chemuns, adum cul talian y l tudësch. Te l chemun ulache l ladin ie ufiziel vën adurveda chëla verscion dl ladin che ie la prinzipiela te chël chemun. A livel provinzial vën datrai adurvà l [[ladin gherdëina|gherdëina]] y datrai l [[badiot]].

== Liams ==
[[Trentin-Südtirol]]

[[Categoria:Provinzia de Bulsan| ]]
