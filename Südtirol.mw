{{Gherdëina}}{{Provinzia
 |Inom luech = Provinzia autonoma de Bulsan
 |Bandiera = Flag of South Tyrol.svg
 |Blason = Suedtirol_CoA.svg
 |Region = {{IT-TST}}
 |Mapa = Reliefkarte_Südtirol_2019.png
 |Capitèla = [[Bulsan]]
 |Lengaz = [[Lingaz tudësch|tudësch]], [[Lingaz talian|talian]], [[Lingaz ladin|ladin]]
 |Govern = Provinzia autonoma
 |Chemuns = 116
|Souraspersa = 7400.4
 |Abitanc = 532080 
 |Data abitanc = 12-2019
}}

(L)'''Südtirol''', ufizialmënter la '''provinzia autonoma de Balsan/Bulsan – Südtirol''' ([[Lingaz tudësch|tudësch]]: ''Autonome Provinz Bozen - Südtirol'', [[lingaz talian|talian]]: ''provincia autonoma di Bolzano – Alto Adige'') ie na [[Provinzies de la Talia|provinzia]] autonoma tl nord de la [[Talia]] y una de la doi provinzies che fej ora la [[Regions de la Talia|region]] autonoma dl [[Trentin-Südtirol]] adum cun la [[provinzia de Trënt]].<ref>[http://www.regione.taa.it/Moduli/933_STATUTO%202018.pdf] Statuto speciale per il Trentino-Alto Adige .</ref> L ie la provinzia plu a nord de la Talia, la segonda majera ncont de spersa cun 7400 km² y la à na populazion de {{formatnum:534000}} tl 2021.<ref>{{Cite web|url=https://www.citypopulation.de/en/italy/admin/04__trentino_alto_adige/|title=Trentino-Alto Adige (Autonomous Region, Italy) - Population Statistics, Charts, Map and Location}}</ref> La capitela y majerà zità ie [[Bulsan]].[[File:Atlas Tyrolensis-small.jpg|thumb|L ''Atlas Tyrolensis'' che mostra duta l [[Contea dl Tirol]], stampà a [[Viena]] tl 1774]] Aldò de la cumpededa de la populazion dl 2011 ie la rujeneda de l'oma dl 62,3% de la populazion l tudësch (la forma ufiziela ie l tudësch standard ''Hochdeutsch'', la rujeneda da uni di ie na forma dl [[lingaz bavaresc|bavaresc]]), dl 23,4% de la populazion l talian (dantaldut te la doi gran ziteies [[Bulsan]] y [[Maran]]) y dl 4,1% de la populazion l ladin. L 10,2% de la populazion, che ie dantaldut persones da oradecà, à n'autra rujeneda de l'oma. De i [[Lista de i chemuns de Südtirol|116 chemuns de Südtirol]] à 103 na maiuranza tudëscia, 8 na maiuranza ladina y 5 na maiuranza taliana.<ref>{{cite web
 | title = Statistisches Jahrbuch für Südtirol 2014 / statistico della Provincia di Bolzano 2014
 | work = Table 3.18, page 119
 | url = http://astat.provincia.bz.it/downloads/JB2014.pdf
 | access-date = 13 April 2015}}</ref> Dal 1918 inant iel stata na [[talianisazion|gran imigrazion de talians da autra pertes de la Talia]] dantaldut a Bulsan.<ref name="Provincial Statistics Institute of the Autonomous Province of South Tyrol">Oscar Benvenuto (ed.): "[http://www.provincia.bz.it/Astat/downloads/Siz_2008-eng.pdf South Tyrol in Figures 2008", Provincial Statistics Institute of the Autonomous Province of South Tyrol], Bozen/Bolzano 2007, p. 19, Table 11</ref><ref name="Steininger 2003">{{cite book | last = Steininger | first = Rolf | title = South Tyrol, A Minority Conflict of the Twentieth Century | publisher = Transaction Publishers | year = 2003 | isbn = 0-7658-0800-5 }}</ref>

Südtirol à n gran livel de autonomia, dantaldut pudëi executif y legislatif y n sistem fischel che ti mpermët de se tenì l 90% de la [[chëutes]], cie che ne'n fej mpo n contribuent netto al stat talian.<ref>Provincia Autonmia di Alto Adige, official site)</ref> Südtirol ie la provinzia plu rica de la Talia y una de la plu riches te l'[[Union Europea]].

Tl cuntest de l'Union Europea ie Südtirol un de i trëi mëmbri dl [[Euroraion Tirol–Südtirol–Trentin]], che curespuend belau avisa al raion storich de la [[conte dl Tirol]].<ref>[[Anpezo]], [[Fodom]] y [[Col (comun)|Col]], n iede pert dl Tirol, fej sën pert de la region [[Veneto]].</ref> I autri mëmbri ie l [[Tirol (stat federel)|stat federel Tirol] te l'[[Austria]] a nord y est, y l [[Trentin]] a sud.


== Inuem ==
La forma plu adurveda per ladin ie ''Südtirol''. Autra formes ie ''Tirol dl Sud'' o ''Sudtirol''. Sul model dla denominazion franzëusa ''Haute Adige'' crieda da [[Napoleon]] y sëurantëuta tl talian coche ''Alto Adige'',  veniel datrai ence a l'infal dit ''Adesc Aut''. N auter pont de cuntestazion linguistich ie sce adurvé n articul o no cun la parola ''Südtirol''. Te la linguistica taliana y ladina adroven n articul pra i inuemes de paejes y raions (p.e. ''la'' Talia, ''l'' Paiern), ntan sce per tudësch ne vën nia adurvà n articul. Ajache Südtirol ie na parola tudëscia, vëniel da una pert argumentà de nia adurvé n articul nce per ladin (p.e. ëi sta ''te'' Südtirol). Da l'autra pert, ajache tl ladin adrovun n articul, vëniel argumentà dl adurvé (p.e. ëi sta ''tl'' Südtirol).<br>


== Storia ==

===Anescion ala Talia ===
L Südtirol coche n ënt aministratif ie nasciù cun l'anescion ala Talia do la [[Prima Gran Viera]]. I [[Aleac de la prima viera mundiela|aleac]] ti ova mpermetù chësc raion ala Talia tl [[tratat de London]] dl 1915, scebën che l ne vivova belau degun talians ilò a chël tëmp. Nsci ulovn sburdlé la Talia a fé viera contra l'[[Austria-Ungaria]]. Nfin al 1918 ova l raion de Südtirol fat pert de la contea dl [[Tirol]].<br>
Cun la unida dl [[fascism]] ti ani 1920 à l guviern talian scumencià a [[talianisazion|talianisé l Südtirol]]. L tudësch y l ladin fova unì pruibii y n grum de jënt à messù mudé si inuem a n inuem talian per vester boni de giaté n lëur. Te chësc tëmp ie n grum de jënt da autra pertes de la Talia unida a sté te Südtirol, purtan n gran mudamënt ala demografia y ala spartizion linguistica. L prozes de talianisazion à durà nfin ala tumeda dl guviern fascist tl 1943.

=== Südtirolfrage ===
La cuestion dl Südtirol (''Südtirolfrage'') fova deventeda na cuestion a livel nternaziunel ti ani 1960. La Talia y l'[[Austria]] à firmà n tratat tl 1971  ulache ie stata tëuta la dezijion che pustejedes sul status de Südtirol dëssi unì purtedes dan l [[Tribunel Nternaziunel de Giustizia]] a [[Den Haag]].
Tl 1972 ie stata ngrandida l'autonomia de Südtirol che ti à dat n gran livel de se guverné nstës y de tenì l 90% de la chëutes.

=== Autonomia ===
Tl 1992 à la Talia y l'Austria ufizialmënter finà si stritoz per via de l'autonomia de Südtirol.

== Chemuns ==

''Liej ënghe: [[Lista de i chemuns de Südtirol]]''

Südtirol à 116 chemuns y de chisc à 8 l status de [[zità]]. [[Bulsan]] ie l majer chemun y l sëul a avëi na populazion sëura i 50.000 abitanc. Tl 2018 ova 15 chemuns na populazion sota 1000 abitanc. Ncont de spersa ie l majer chemun l Sarntal cun 302,50 km². L mënder ie Kuens cun mé 1,66 km².<br>
Te [[Chemuns ladins de Südtirol|9 chemuns]] ie l ladin na rujeneda ufiziela. 

{| class="wikitable sortable zebra"
|+ style="padding-bottom:1em" | I 10 majeri chemuns de Südtirol
|- class="hintergrundfarbe6"
! Inuem<br />ladin!! Inuem<br />tudësch!! Inuem<br />talian!! Populazion<br /><small>{{EWD|IT-32}}</small>
|-
| [[Balsan]], [[Bulsan]]
| Bozen
| Bolzano
| style="text-align:right;"| {{EWZT|IT|021008}}
|-
| [[Maran]]
| Meran
| Merano
| style="text-align:right;"| {{EWZT|IT|021051}}
|-
| [[Persenon]], [[Porsenù]]
| Brixen
| Bressanone
| style="text-align:right;"| {{EWZT|IT|021011}}
|-
| [[Leifers]]
| Leifers
| Laives
| style="text-align:right;"| {{EWZT|IT|021040}}
|-
| [[Bornech]], [[Burnech]]
| Bruneck
| Brunico
| style="text-align:right;"| {{EWZT|IT|021013}}
|-
| [[Eppan]]
| Eppan
| Appiano
| style="text-align:right;"| {{EWZT|IT|021004}}
|-
| [[Lana (chemun)|Lana]]
| Lana
| Lana
| style="text-align:right;"| {{EWZT|IT|021041}}
|-
| [[Kaltern]]
| Kaltern
| Caldaro
| style="text-align:right;"| {{EWZT|IT|021015}}
|-
| [[Renon]]
| Ritten
| Renon
| style="text-align:right;"| {{EWZT|IT|021072}}
|-
| [[Sarentin]]
| Sarntal
| Sarentino
| style="text-align:right;"| {{EWZT|IT|021086}}
|}

<gallery class="center">
Bozen seen from east.jpg|[[Bulsan]]
Domplatz Brixen Rathaus.JPG|[[Persenon]]
Panorama Bruneck (cropped).JPG|[[Burnech]]
Lana city 3.JPG|[[Lana (chemun)|Lana]]
2011-04-07 14-28-52 Italy Trentino-Alto Adige Caldaro sulla strada del vino - Kaltern an der Weinstrasse pano.jpg|[[Kaltern]]
Italy_Bolzano-Bozen_location_map.svg|[[Chemuns de Südtirol]]

</gallery>

== Rujenedes ==

Südtirol à na gran variazion de rujenedes. L [[lingaz tudësch|tudësch]] ie la rujeneda de l'oma de plu dl 62% de la populazion, l [[lingaz talian|talian]] de ca. l 23% de la populazion y l [[lingaz ladin|ladin]] de l 4% de la populazion. Leprò a chisc grupsc autoctonesc dal te Südtirol, sciche tl rest de l'Europa, n crëscer de autra rujenedes che vën purtedes da jënt che vën a sté te Südtirol da ora de ca.

=== Tudësch === 
L tudësch ie la majera rujeneda te Südtirol. L tudësch che vën rujenà te la vita da uni di ne ie nia l tudësch standard (''Hochdeutsch'') ma l dialet de Südtirol. Chësc toca pra i dialect bavarejes. L tudësch standard vën mé adurvà te cërta situazions sciche a scola o te la aministrazion. L tudësch te Südtirol se desferenzieia da autri dialec tudësc adurvan n valguna paroles talianes che ie ruedes ite te la rujeneda. 

=== Talian === 
A cunfront cul tudësch ie l talian che vën rujenà te Südtirol l talian standard. La rajon per chësch ie che la majera pert de la populazion taliana te Südtirol ie unida a caprò da plu pertes te la Talia y degun dialet ie deventà dominant, purtan duc a rujené l talian standard.

=== Ladin ===
''Liej de plu tl articul: [[Chemuns ladins de Südtirol]]''<br>

L ladin che vën rujenà te Südtirol ne ie nia una na sort, ma plu variazions. L vën rujenà l [[ladin gherdëina|gherdëina]] te la valeda de [[Gherdëina]] y l [[Ladin Val Badia|ladin dla Val Badia]] te la [[Val Badia]], che ie spartì su tl [[badiot]], [[Ladin de mesaval]] y [[ladin mareo|mareo]]. L [[ladin dolomitan]], che ie stat metù adum tl 1998, ne à nia abù suzes pra la populazion y ne vën belau mei adurvà. L ladin ie na rujeneda ufiziela te 8 chemuns, adum cul talian y l tudësch. Te l chemun ulache l ladin ie ufiziel vën adurveda chëla verscion dl ladin che ie la prinzipiela te chël chemun. A livel provinzial vën datrai adurvà l [[ladin gherdëina|gherdëina]] y datrai l [[badiot]].

== Liams ==
[[Trentin-Südtirol]]

[[Categoria:Provinzia de Bulsan| ]]
