{{gherdëina}}[[File:Language_distribution_in_South_Tyrol,_2011.svg|thumb|Cherta de la rujenedes te Südtirol: i chemuns dal culëur brum ie chëi ulache l ladin ie la majera rujeneda y na rujeneda ufiziela.]]I '''chemuns ladins de Südtirol''' ie 9 [[chemun]]s te la [[provinzia autonoma de Bulsan - Südtirol]] ulache l [[Lingaz ladin|ladin]] ie una de la rujenedes ufizieles. 

==Situazion==
Ala cumpededa dla populazion dl 2011 ova {{formatnum:20548}} persones te Südtirol detlarà l ladin coche si rujeneda de l'oma.
Te i chemuns de Südtirol à l ladin na majera prutezion che te chemuns ladins ora de Südtirol y l vën adurvà coche na rujeneda aministrativa y ënghe nsenià a scola. Tan scialdi che l ladin vën adurvà a scola ie for inò n pont de dibatimënt y cuntestazion, cun jënt che pertënd che al ladin ti vënie data la medema mpurtanza sciche al talian y tudësch, cërc a chëi che ti va bën coche la ie, y cërc che ulës to demez l ladin dl dut.

===Rujeneda de la maiuranza===
Te 8 chemuns de Südtirol à l ladin l medem status ufiziel sciche l [[lingaz tudësch|tudësch]] y l [[lingaz talian|talian]] y ie la rujeneda de l'oma de la maiuranza de la populazion. Chisc ie [[Urtijëi]], [[Santa Cristina]] y [[Sëlva]] te la valeda de [[Gherdëina]], y [[Corvara]], [[Badia]], [[La Val]], [[San Martin de Tor]] y [[Mareo]] te la [[Val Badia]].

===Segonda majera rujeneda===
Te duc i chemuns de Südtirol ie l ladin o la majera rujeneda o la terza majera de la trëi rujenedes ufizieles. L da doi chemuns te chëi che l ladin ie la segonda majera rujeneda: [[Ciastel (chemun)|Ciastel]], ulache l ie la rujeneda de l'oma dl 15,3 % de la populazion, y [[Laion]], ulache l ie la rujeneda de l'oma dl 6,1 % de la populazion.
La situazion dl ladin te chisc doi chemuns ne ie nia la medema. 
L chemun de Ciastel à trëi frazions te chëles che l ladin ie la rujeneda de l'oma de la maiuranza: [[Bula]], [[Runcadic]] y [[Sureghes]]. Chësta frazions ie nce chëles dl chemun che toca geograficamënter ma nce tradizionalmënter pra Gherdëina.

Tl chemun de Laion ne dal iniò na maiuranza de ladins. L numer de ladins che vif a Laion ie unit a se l dé tres l'emigrazion de persones da Gherdëina.

== Variazions dl ladin ==

L ladin che vën rujenà te Südtirol ne ie nia una na sort, ma plu variazions. L vën rujenà l [[ladin gherdëina|gherdëina]] te la valeda de [[Gherdëina]] y l [[Ladin Val Badia|ladin dla Val Badia]] te la [[Val Badia]], che ie spartì su tl [[badiot]], [[Ladin de mesaval]] y [[ladin mareo|mareo]]. L [[ladin dolomitan]], che ie stat metù adum tl 1998, ne à nia abù suzes pra la populazion y ne vën belau mei adurvà. Te l chemun ulache l ladin ie ufiziel vën adurveda chëla verscion dl ladin che ie la prinzipiela te chël chemun. A livel provinziel vën datrai adurvà l [[ladin gherdëina|gherdëina]] y datrai l [[badiot]].

== Lista de i chemuns ladins te Südtirol ==

:{| class="wikitable sortable" style="text-align:left"
|- style="background-color:#efefef;"
! align="center" | Chemun  || align="center" | Populazion || align="center" | Rejona ladin || align="center" | Varianta de ladin
|-
| [[Urtijëi]]
| align=right|{{EWZT|IT|021061}}
| align=right|84.19%
| gherdëina
|-
| [[Badia]]
| align=right|{{EWZT|IT|021006}}
| align=right|94.07%
| badiot
|-
| [[Mareo]]
| align=right|{{EWZT|IT|021047}}
| align=right|92.09%
| mareo
|-
| [[Sëlva]]
| align=right|{{EWZT|IT|021089}}
| align=right|89.74%
| gherdëina
|-
| [[Santa Cristina]]
| align=right|{{EWZT|IT|021085}}
| align=right|91.40%
| gherdëina
|-
| [[San Martin de Tor]]
| align=right|{{EWZT|IT|021082}}
| align=right|96.71%
| ladin de mesaval
|-
| [[Corvara]]
| align=right|{{EWZT|IT|021026}}
| align=right|89.70%
| badiot
|-
| [[La Val]]
| align=right|{{EWZT|IT|021117}}
| align=right|97.66%
| badiot
|-
| [[Ciastel (chemun)|Ciastel]]
| align=right|{{EWZT|IT|021019}}
| align=right|15.37%
| gherdëina
|}
