{{Badiot}}
[[File:Uranus2.jpg|thumb|Uranus2]]
'''Uran''' é le setim planët dl [[Sistem soler|Sistem solar]] en cunt dla destanza dal [[Suredl|Sorëdl]], le terzo en cunt dl diameter y le cuarto en cunt dla massa. So simbol astronomich é U+26E2 <ref> Unicode Character 'URANUS' (U+2645), sön www.fileformat.info.</ref>y so inom vá zoruch ala divinité dl cil Uran (Οὐρανός tl grech antich) tla mitologia greca, le pere de Chronos (Saturn) che ê pere de Zeus (Iupiter).

Uran é da odëi ince zënza telescop, mo al ne é nia gnü araté n planët cina al XVIII seco, canche William Herschel l’á descurí sciöche planët ai 13 d emerz dl 1781.
La composiziun chimica de Uran é por la maiú pert sciöche chëra de [[Netun]], che vëgn araté so planët jomelin y é metüda adöm da idrogen, elio y tröpa dlacia cun ega, amoniaca, metan y idrocarburs. Ai dui planëc ti vëgnel ince dit “planëc dlaciá”. L’atmosfera de Uran é la plü frëida dl Sistem solar, cun na temperatöra che o ruvé cina a -224°C (49°K). La pert interna dl planët é metüda adöm dantadöt da dlacia y crëp<ref>M. Podolak, A. Weizman, M. Marley, ''Comparative models of Uranus and Neptune'', in Planet. Space Sci., vol. 43, nº 12, 1995, pp. 1517–1522, DOI:10.1016/0032-0633(95)00061-5.</ref>.
[[File:PIA00032 Uranus in True and False Color.jpg|thumb||left]]
Öna dles carateristiches plü de morvëia de Uran é l’orientamënt de süa assa de rotaziun, che é prësc paralela al plan dl’orbita impede che perpendicolara schiöche düs i atri planëc dl Sistem solar. 

La sonda ''Voyager 2'' ti é roada plü pormez a Uran ai 24 de jené dl 1986 a na destanza de ca. 81.500 km. 
==Notes==
<references />
==Wikidata==
[[d:Q324]]

[[Categoria:Astronomia]]
