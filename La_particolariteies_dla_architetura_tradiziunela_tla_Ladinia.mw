La architetura tradiziunela dla ladinia ie carateriseda dal' adurvanza de materiai naturei coche l len y l sas.
uriginariamenter fova i mejes frabichei aldò dl meudl dla "cesa retica", a forma de fonch, cun na pert de len sun na fundamenta de sas mendra, a na maniera che la pert seuravia cuca ora seura l ciulé jubas.
Na entreda cun dovia n port cun n ciauciani ova na funzion de defendura o povester nce apotropaica contra i spirc negatives dla natura.

L ie mo aldidancuei n valgun ejempli cunservei de chesta ceses "romaniches".

Ceses defin de mur ie plu tardives y vá ndeur al temp gotich. Aldò dla situazion locala pudova l mej vester cun cesa y tublá spartì o sota l medemo tet.

Manco suvenz abinen la forma longia cun la abitazion dancá y l tublà frabicá permez dala pert dla mont.

Urbanisticamenter sauta al udel la grupes de mejes tlamedes '''viles''' cun deplu infrastrutures de chemunanza (festil, favè, feur dal pan etc.). La plu bela testemunianzes de chesta agregazions uniches de mejes ie da udei mo aldidancuei te [[Mareo]] y tla [[Val Badia|Bassa Badia]].

