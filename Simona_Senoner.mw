[[File:Continental Cup 2010 Villach - Simona Senoner 2.jpg|miniatura|Simona Senoner a Villach tl 2010]]
{{Gherdëina}}
'''Simona Senoner''' (* 13 de juni 1993 a [[Bulsan]]; † 7de jené [[2011]] a [[Freiburg im Breisgau]], [[Germania]]) fova na jëuna che fajova l saut cui schi de [[Santa Cristina]] te [[Gherdëina]].

==Cariera==
Simona à scumencià a fé gares de saut cui schi a [[Toblach]] cun l Skisprung-Continental-Cup, ma tla prima sajon fovela resteda sënza ponc y sënza vëncer. Pra i campionac dl mond de [[Zakopane]] tl 2008 iela rueda al post numer 10. Ai 13 de setëmber 2008 iela rueda al post 28 y à giatà l prim iëde i ponc. Do che la ova abù de bon resultac tla sajon 2008/2009 iela ruveda al post 50 tla cumbineda dl Continental-Cup. Ti mundiei iuniores dl 2010 a [[Hinterzarten]] iela ruveda al 32ejim post. La sajon 2009/2010 ala finà al 68ejim post.
Ti ani 2009 y 2011 ala venciù tramedoi iëdesc la bedaia de bront ti [[campionac taliani iuniores]].

==Mort==
Ai 6 de jené dl 2011 ai abinà Simona dan la gares Continental-Cup a [[Schonach im Schwarzwald|Schonach]] da nescia te si hotel a [[Furtwangen_im_Schwarzwald|Furtwangen]]. Purteda tl spedel dla [[università de Freiburg im Breisgau]]ie Simona morta l dì do dala 18:15<ref>[http://www.ladies-skijumping.com/wiadomosci/189/Simona-Senoner-passed-away/ Simona Senoner passed away (englëisc)]</ref>. La gauja dla mort ie stata na nfezion da n virus<ref>[http://www.spiegel.de/sport/wintersport/0,1518,738650,00.html Skispringerin starb nach einer Virusinfektion - Spiegel Sport (tudësch)]</ref>. 

Truepa jënt ie jita a si sepultura ai 12 de jené 2011 a Santa Cristina. A pert dla jënt dl luech y parënc, fova dut si team dl [[Schi Club Gherdëina]], l trainer Fabian Ebenboch, la majera pert de l'ëiles dl saut de si team y dla cumbinazion nordica y funzioneres dla [[FISI]]a ti dé l ultim salut. 

Simona Senoner fova la nepota dl campion da ji cui schi [[Peter Runggaldier]]<ref>[https://www.welt.de/sport/wintersport/article12058210/Der-raetselhafte-Tod-der-17-jaehrigen-Skispringerin.html Der rätselhafte Tod der 17-jährigen Skispringerin - Welt (tudësch)]</ref>.

Ai 10 de lugio dl 2011 iel unì metuda pra i sauc sun [[Mont de Pana y Ciandevaves|Pana]], n ucajion de na festa dl sport, na tofla, n lecort de Simona Senoner, n relief de bront de Thomas Comploi<ref>Raimund Grossrubatscher: ''Cronica 2010-2011'' Calënder de Gherdëina 2012, pl. 235.</ref>.

Ai 30 de lugio dl 2011 à  Lotte Zemmer dl Hotel Dëur sa [[Bula]] dedicà na rojula cun l inuem ''Dolomiti'' a Simona Senoner<ref>[http://patrickstuflesser.files.wordpress.com/2011/08/dolomiten_30072011.pdf „Rosige“ Zeiten in Pufels, Dolomiten 1 de agost 2011 (tudësch)] (PDF).</ref>.

<gallery>
File:Rose Dolomiti Rosarium Uhrerhof Dëur.JPG|La rojula ''Dolomiti'' dedicheda a Simona Senoner.
File:Simona Senoner, Tomba-Grab-Grave (2014-12).JPG|Sas de fossa de Simona Senoner a Santa Christina.
</gallery>

== Notes ==
<references />
== Cunliamënc ==
* Simona Senoner tla banca dac FIS (nglëisc).


[[Categoria:Atlec/tes de Gherdëina|Senoner, Simona]]
[[Categoria:Fëna|Senoner, Simona]]
