{{Fascian}}
'''Penìa''' l'é na [[frazion (Talia)|frazion]] del comun de [[Cianacei]], sie inom l vegn cà da l’agetif [[latin]] ''pendivus,'' »paìsc logà su l'ert«. L'é apontin n paìsc logà enlongiajù l [[ruf de Dolèda]] e sun sia pèrt più auta troa lèrga la gejia de [[Sèn Bastian]] e [[Sèn Roch]], sagrèda ai 3 de [[aost]] del [[1562]] dal Piscop de [[Belun]]. L frabicat l'é de stil gotich e l'à l ciampanil a cigola: i doi utères depenc "col mèrmol faus" i à n stil renascimentèl.
[[File:Penia, chiesa dei Santi Sebastiano e Rocco 03.jpg|miniatura|La gejia di Sènc Bastian e Roch.]]
A 1.631 m s.l.m. e 1.673 m s.l.m. l'é Lorenz e Vera, che l'é avisa la viles loghèdes su la quota più auta sul livel del mèr de duta [[Fascia]]; chiò no se pel ruèr coi auti, ma se pel se goder n panoram da marevea visavì a la gran crepa de Vernel.

L'é da dir che [[Cianacei]] l rec sia economìa sul [[turism]], che va inant ence de gra a strutures de delet e sportives de gran valor (nodadoa e sauna publica, stadie de la giacia a Dèlba e lifc portamont modergn), ma l'é da tegnir cont ence che te la frazions de [[Dèlba]] e Penìa vegn tegnù sù la usanzes populères de chisc egn, de gra ence a gropes de folklor e culturèi che duc i egn, te ocajions particolères, i viventea festes e manifestazions.
[[Categoria:Provinzia de Trent]]
