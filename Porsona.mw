{{Badiot}}


[[File:Rekonstruktionsversuch eines Neandertalers.jpg|thumb|Porsona de Neanderthal: recostruziun]]
'''Homo sapiens''' (LINNAEUS, 1758; dal [[Lingaz latin|latin]] «porsona che sá ») é la definiziun tassonomica dla '''porsona''' moderna. Ara toca pro le jëne ''Homo'', de chël che ara é la sora sort viënta, pro la familia di hominidae, pro l’ordin di primates, pro la classa di [[mamifer]]s y pro le dominium di [[Eucariota|eucarioc]].

La storia dla porsona vëgn a se le dé tla Storia dla [[tera]]. Les periodes dla storia dla porsona é la:

[[Preistoria]]

[[Storia antica]]

[[Storia post-classica|Storia post-classica/medievala]] 

[[Storia moderna]]

[[Storia contemporana]]


Aladô de reperc ciafá dl 2017 tl [[Marocco]] dess la sort Homo sapiens s’avëi svilupé dan da ca. 300.000 inant tl’[[Africa]] dl ost, daolache ara é spo piada ia a colonisé i atri [[Continënt|continënc]] <ref>Le Scienze, Un'origine più antica per Homo sapiens, 7 giugno 2017</ref>.


La teoria plü reconesciüda sön la evoluziun dla porsona é che: 

•	la sot-tribú '''Hominina''' s’aís svilupé tl Rift african da na popolaziun de ominids dan da ca. 5-6 miliuns d’agn;

•	le jëne '''''Homo''''' s’áis desfarënzié dal '''''Australopithecus''''' dan da 2,3-2,4 miliuns d’agn y che al s’ais slarié fora söla [[tera]] sciöche '''''Homo erectus'''''

•	che la sort '''''Homo sapiens''''' s’ais svilupé tl’Africa dan da 300.000-200.000 agn y s’áis plü tert (dan da 100.000-65.000 agn) slarié fora sön la tera ince tres ibridaziuns cun sortes somiëntes sciöche '''''Homo neanderthalensis''''' y '''''Homo de Denisova'''''


Valgügn antropologs arata che la sort Homo sapiens áis döes sot-sortes<ref>Human evolution: the fossil evidence in 3D, by Philip L. Walker and Edward H. Hagen, Dept of Anthropology, University of California, Santa Barbara, retrieved 5 april, 2005</ref>:

•	'''''Homo sapiens sapiens''''', la porsona moderna

•	'''''Homo sapiens idaltu''''', na paleo-sot-sort morta fora 

Al é gnü porté ite sciöche paleo-sot-sortes dl ''Homo sapiens'': 

•	'''''Homo sapiens heidelbergensis''''' (porsona de Heidelberg)

•	'''''Homo sapiens neanderthalensis''''' (porsona de Neandertal)


La porsona á n ciorvel dër strotoré y svilupé che é dër gran respet ales dimenjiuns dla porsona, che ti é da svilupé pinsiers tla forma de rajonamënc, [[Lingaz|lingac]], creativité y introspeziun. Chëstes abilités desfarënziëia la porsona dales atres creatöres viëntes. Porater á la porsona d’atres carateristiches fondamentales:

-	la postöra rodunta, che pro i mamifers vëgn ma dant ti cangurs

-	i mëmbri dessura lëdi y cun gran sensibilité 

-	la vijiun binocolara che vá debojëgn por la perzeziun dla profondité (stereopsis)

-	la prezijiun tl manajé i ogec


==== Tabela de confrunt ====

:''I inoms dles sortes é evidenziá sce al é dan man tröc fossils. Al é ince porté ite sortes che ne é nia ciamó gnüdes reconesciüdes ufizialmënter.''

{| class="wikitable sortable"
|- style="background:#efefef;"
! sort
! perioda<br /><small>(milioni di anni fa)</small>
! post
! altëza (m)
! pëis (kg)
! volum dl ciorvel (cm³)
! fossils
! descurida /<br />publicaziun dl inom 
|-
| '''''H. habilis'''''
| 2.5–1.5
| [[Africa]]
| 1.0–1.5
| 33–55
| 510-600
| tröc
| 1960/1964
|-
| ''Homo rudolfensis''<br/><small> al ne é nia sigü sce al fej pert dl jëne ''Homo'' </small>
| 1.9
| [[Kenya]]
| &nbsp;
| &nbsp;
| &nbsp;
| 1 crëpa
| 1972/1986
|-
| ''Homo gautengensis''<br/><small> classifiché ince sciölche ''Homo habilis''</small>
| 1.9–0.6
| [[Sudafrica|Süd Africa]]
| 1
| &nbsp;
| 600
| trëi porsones
| 2010
|-
| '''''Homo ergaster'''''<br/><small>classifiché ince sciöche ''Homo erectus''</small>
| 1.8–1.3
| Africa
| &nbsp;
| &nbsp;
| 700–850
| tröc
| 1975
|-
| '''''Homo erectus'''''
| 1.7–0.07
| Africa, Eurasia (Giava, [[China|Cina]], [[India]], Caucasus)
| 1.8
| 60
| 900–1100
| tröc
| 1891/1892
|-
| ''Homo antecessor''<br/><small>classifiché ince sciöche ''Homo heidelbergensis''</small>
| 1.2–0.8
| [[Spania]]
| 1.75
| 90
| 1000
| 2 sic
| 1997
|-
| ''Homo cepranensis''<br/><small>un n su fossil, bonamënter de ''Homo erectus''</small>
| 0.9-0.35
| [[Talia]]
| &nbsp;
| &nbsp;
| 1000
| 1 crëpa
| 1994/2003
|-
| '''''Homo heidelbergensis'''''
| 0.6–0.35
| [[Europa]], Africa, Cina
| 1.8
| 90
| 1100–1400
| tröc
| 1908
|-
| ''Homo rhodesiensis''<br/><small>classifiché ince sciöche  ''Homo heidelbergensis''</small>
| 0.35–0.12
| [[Zambia]]
| &nbsp;
| &nbsp;
| 1300
| dër püc
| 1921
|-
|'''''Homo neanderthalensis'''''<br/><small>bonamënter na sot-sort de ''Homo sapiens''</small>
| 0.35–0.04
| [[Europa]], [[Asia]] dl vest
| 1.7
| 55–70
| 1200–1900
| tröc
| 1829/1864
|-
|''Homo naledi''
|0.33-0.23
|Süd Africa
|1.5
|45
|450
|15 porsones
|2013/2015
|-
| ''Homo floresiensis''<br/><small>classificaziun nia sigüda</small>
| ?–0.05
| Indonesia
| 1.0
| 25
| 400
| 7 porsones
| 2003/2004
|-
|''Homo tsaichangensis''<br/><small>bonamënter ''Homo erectus''</small>
|0.19-0.01
|[[Taiwan]]
|&nbsp;
|&nbsp;
|&nbsp;
|1 na porsona
|dan dal 2008/2015
|-
| '''''homo sapiens'''''<br/><small>(porsona moderna)</small>
| 0.3(?)/0.2–presënt
| Döt le monn 
| 1.5–1.9
| 50–100
| 950–1800
| viënt
| —/1758
|-
| ''Homo de Denisova]]''<br/><small>bonamënter na sot-sort de ''Homo sapiens'' o n ibrid</small>
| 0.04
| [[Ruscia]]
| &nbsp;
| &nbsp;
| &nbsp;
| 1 sit
| 2010
|-
| ''Porsones dl ander dl Cerf Cöce/Red Deer Cave people''<br/><small>bonamënter na sot-sort de ''Homo sapiens'' o n ibrid</small>
| 0.0145-0.0115
| Cina
| &nbsp;
| &nbsp;
| &nbsp;
| dër püc
| 2012
|}
==Notes==
<references />
