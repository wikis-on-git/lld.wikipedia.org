{{Gherdëina}}
[[File:Peter_Demetz_Urtijëi.jpg|miniatura|Peter Demetz depënc n afrësch sula cësa di destudafuech a Urtijëi.]]
'''Peter Demetz-Fëur''' (* 28 de juni [[1913]] a [[Urtijëi]]; † 1 de nuvëmber [[1977]] a Urtijëi)  ie stat n moler de Gherdëina.

== Biografia ==
Legrëza cun l depënjer à Peter Demetz giatà tres l moler Jacovino che ova si atelier te si cësa. L ie jit sciche lerner da Luis Moroder da Vidalonch. L ie stat saudé tla Val d'Aosta ulache l à giatà da depënjer per l museum dla Scuola Militare di Alpinismo figures zipledes tl lën sula tecnica dl arpizeda.

Cun Hubert Hellweger, diretëur dla cassa dl sparani de Urtijëi,  jivl a depënjer ncantëur sula montes de Gherdëina.

Ti ani dl nazism a Peter Demetz suënz metù ora tla mostra  ''Großen Deutschen Kunstausstellung''  a [[Minga]]; l ultim iëde l cheder ''Dan la dansciuda sun Mont de Sëuc'' tl 1943<ref> Carl Kraus, Hannes Obermair: ''Mythen der Diktaturen. Kunst in Faschismus und Nationalsozialismus – Miti delle dittature. Arte nel fascismo e nazionalsocialismo''. Südtiroler Landesmuseum für Kultur- und Landesgeschichte 2019. ISBN 978-88-95523-16 pl. 196–197.</ref>. 
Dal 1943 mpò à Peter nsenià tla [[Scola d'Ert Urtijëi|scola d'ert de Urtijëi]] y de Sëlva per 32 ani. Ël a metú ora a Urtijëi cun la Lia Mostra d'Ert y la grupa Ruscel y ie stat cumëmber dl Südtiroler Künstlerbund.

== Opres ==
Si primes lëures ie scialdi nfluenzei dal opra de [[Gustav Jahn]] che ël stimova dassën.
Te si chedri ie unic documentei nce truepes mejes de Gherdëina<ref>''[https://web.archive.org/web/20160316093451/http://lusenberg.com/peterdemetz/peterdemetz.html L luech de Costamula de sot te n acuarel dl 1950''].</ref>.

N valguna cëses de Urtijëi ie nce decoredes cun depënc a frësch de Peter Demetz.

L [[Museum Gherdëina]]  à n valguna opres de Peter Demetz.

== Mostres ==
[[File:Peter_Demetz_da_Fëur_conta_sula_cëses_de_Gherdëina_CRLG_114.ogg|miniatura|Peter Demetz da audì tl Radio Ladin ai 18 de mei 1970   rejona sui paures y la natura per l an dla natura 1970.]]

* [[Museum Gherdëina]] cun [[Luis Piazza]] tl 1989. 
* Mostra ''Omage a Peter Demetz y si Dolomites'' tl 1908 a Trënt tl palaz dla Region Trentino Südtirol.

== Scric ==
* Peter Demetz: ''Gustav Jahn † 1919''. Calënder de Gherdëina,  1971, pl. 83–84. 
* Piere Demetz da Fëur: ''Velch de bel per chëi che va gën sa mont.'' Calënder de Gherdëina 1974, pl. 85–86.
* Piere Demetz da Four: ''La ”Lia per natura y usanzes de Gherdëina” - 3° Cungres nternaziunel per la defendura dia natura''. Calënder de Gherdëina 1975, pl. 92-93.

== Bibliografia ==
* Rudi Moroder-Rudolfine, Leander Moroder: ''Peter Demetz.'' Istitut culturel ladin Micura de Rü, 1993.
* Toni Senoner: ''Na mostra de lecurdanza de doi artisc de Gherdëina. Luis Piazza, Peter Demetz''. Calënder de Gherdëina 1989 pl.44-47.

== Notes ==
<references />
== Cunliamënc ==
[[Commons:Category:Peter Demetz|Peter Demetz sun Commons]]
[[Categoria:Uem]]
[[Categoria:Artist]]
[[Categoria:Depenjadëures de Gherdëina]]
