{{gherdëina}}
[[File:Strada Statale 242 Italia.svg|right|150px]]
[[File:Verlauf der SS 242.jpg|thumb|Trata de la SS 242]]
[[File:Dorfszene in Waidbruck Südtirol ca 1890.jpg|miniatura|[[Alois Kostner]], moler y si cunià [[Ferdinand Stuflesser]] a man drëta, ferleigher, fej na viva sula cales tl 1885 pra l scumënciament dl stradon de Gherdëina a Pruca.]]
La '''streda statela 242 de Gherdëina y dl Jëuf de Sela''' (inuem ufiziel per [[talian]]: ''strada statale 242 di Val Gardena e Passo Sella'') o '''SS 242''', te [[Gherdëina]] cunesciù coche '''l stradon de Gherdëina''', ie na [[streda statela]] [[talia]]na te [[Südtirol]]. La scumëncia a [[Pruca]] y va tres duta la valeda de Gherdëina nfin su sun [[Plan de Gralba]] y da ilò inant sul [[Jëuf de Sela]]. La à na lunghëza de 36,7km y fina te la [[SS 48]] danter [[Cianacëi]] y l [[jëuf de Pordoi]].<br>

== Storia ==
La streda da Pruca nfin a [[Urtijëi]] fova stata giaurida ai 26 de utober dl [[1856]]. La fova stata fabricheda tres na scumenciadiva dl marciadënt y ambolt de Urtijëi [[Johann Baptist Purger]] y si cunià [[Jan Matie Moroder]]. Dant ruoven te Gherdëina mé sun la streda da [[Ciastel]]. Chësta nueva streda ti purtova n grum de oportuniteies economiches y per l [[turism]] ala valeda che nfina ilò fova stata bëndebo stluta. L custimënt oven finanzià  cun n daz che n paiova a Pruca.<br>
L ''stradon de Gherdëina'' fova la prima streda che n pudova passé cun [[ciar]]es da Pruca ite. Davia che via per l Otcënt fova cresciuda dassën l'[[industria dl ziplé]] dla valeda, fovel debujën de n cunliamënt cun la [[val dl Isarch]]. Nce l turism che avanova se dumandova na streda plu moderna che no l vedl [[troi dala posta]] che jiva da [[Laion]] autite te Gherdëina.<br>
Canche la trata da Urtijëi a [[Sëlva]] fova stata fineda ne san nia avisa. N sa che Sëlva y [[Santa Cristina]] ova dal 1855 inant messù mëter su nstësc la streda da [[Pescosta]] nfin te [[Plan (frazion de Sëlva)|Plan]] y fajova dal 1892 incà paië n daz ta Pescosta per finanzië l mantenimënt de la streda. Nscila fovel da paië n daz doi iedesc per jì a Santa Cristina y Sëlva.

== Monumënt ==
[[File:Monument johann baptist purger.png|thumb|left|Inaugurazion dl monumënt ai 12 de utober 1921]]
Tl 1921 oven metù su n monumënt dl vedl ambolt da Urtijëi Johann Baptist Purger (1805–1872) per avëi fat su l stradon. L momnumënt de [[bront]] ie da udëi al scumenciamënt dl luech y fova stat fat da [[Ludwig Moroder|Ludwig Moroder Lenert]].


==Funtana== 
* cm (Cristl Moroder): ''100 Ani stradon de Gherdëina''. [[Calënder de Gherdëina]] 1956, pl. 66-70.
* [[Edgar Moroder]]: ''L prim stradon de Gherdëina, 1856 – 2006. Liber per la festa di 150 ani.'' Union di Ladins de Gherdëina, 2006.
* Tobia Moroder (ed.) "''Die Dolomitenladiner''" Folio, Bozen, 2016.

[[Categoria:Streda statela taliana]]
