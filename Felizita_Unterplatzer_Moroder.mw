[[File:Felizita Unterplatzer Knoll Bulsan.jpg|miniatura|Felizita Unterplatzer te na foto de Knoll Bulsan.]]
{{Gherdëina}}

'''Felizita Unterplatzer Moroder''', tlameda nce Flizita (*[[7 lugio]] [[1850]] a [[Mareo]];† [[10 auril]] [[1909]] a [[Persenon]]) fova na marcadënta de antichiteies, loma de truepes artisć y segonda fëna de [[Josef Moroder Jumbiërch|Josef Moroder da Jumbiërch]].
== Biografia ==
Ëila fova la fia de na nëubla Josefa von Weissenhorn de [[Maran]] y de Iuchin Unterplatzer dit l ''Tuifelemoler''<ref name=Edgar>[[Edgar Moroder]]: ''Bera Iuchin Unterplatzer (1806-1886), l "Tuifelemoler"''. [[Union di Ladins de Gherdëina]], Urtijëi 2015.</ref>. Felizita ie nasciuda a La Plief de Mareo tla cësa Meghita y ie cresciuda su cun si pere a Bulsan y la à laurà pra families de [[Bulsan]] y de [[Trent|Trënt]]. Felizita à maridà l artist Josef Moroder tl 1875 tla dlieja de San Merch a Trënt, do che ël ova perdù la prima fëna Annamaria tl 1874 y che l fova restà cun cater fions. Felizita à abù undesc danter mutans y mutons. [[Wilhelm Moroder-Lusenberg|Wilhelm]] fova n studiëus de storia y jurnalist, Emma, [[Friedrich Moroder|Friedrich]], Alfons, Josef, Hermann Vinzenz mort da pitl, Gisela, [[Aurelia Moroder Langer|Aurelia]], Hermann, Anton mort da pitl y Otto fova duc scultëures o artisć ora de Emma marideda cun [[Cirillo Dell’Antonio]] y Gisela marideda cun [[Hermann Vallazza]].
Felizita se à dassën cruzià de tré su chësta gran familia do che si uem Sepl sen fova jit tl 1876 per ot ani a [[Minca]] a studië tla cademia y cun Franz Defregger.
Felizita jiva ncantëur ti ciastiei a vënder antichiteies y cun chël mantenivela nce la familia- Felizita ie morta a Persenon tla cësa dla "Graue Schwestern" cun 58 ani.

== Notes ==
<references/>

== Bibliografia ==
[[File:Familia Felizita Unterplatzer Josef Moroder Jumbiërch.jpg|miniatura|La familia de Felizita Unterplatzer y Josef Moroder Jumbiërch tl 1893. Da manciancia dovia:Josef Moroder, [[Cirillo Dell’Antonio|Emma Moroder Dell'Antonio]], Alfons Moroder, Maria Moroder Insam, [[Johann Baptist Moroder]], Emilie Moroder Prinoth, [[Friedrich Moroder]], [[Wilhelm Moroder-Lusenberg|Wilhelm Moroder]]. Da manciancia danca: [[Aurelia Moroder Langer]], Gisella Moroder Vallazza, Josef Moroder, Hermann Moroder y Felizita Unterplatzer. Foto de [[Franz Dantone]] de [[Ciampedel|Gries]].
]]
* Kochbuch der Anna Maria Sanoner und der Felicita Unterplatzer, Edizion [[Museum Gherdëina]] Urtijëi 1995.
* Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei.'' Chemuns de Gherdëina 2001, pl. 54.

== Cunliamënc ==
* Die Moroder, ein altladinisches Geschlecht aus Gröden-Dolomiten vom 14. bis zum 20. Jahrhundert. Ein Beitrag zur tirolischen Familienforschung, Komitee für die Drucklegung des Moroder-Stammbuches, Urtijëi 1980. [http://www.moroderfamily.com/book-moroder-1/the-moroder-book-one.pdf Liber online], pl. 192-204.

[[Categoria:Fëna|Unterplatzer, Felizita]]
[[Categoria:Persones de Gherdëina|Unterplatzer, Felizita]]
