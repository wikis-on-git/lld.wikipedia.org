{{Badiot}}
[[File:CollageFisica.jpg|thumb|I fenomens naturai é l’oget de stüde dla fisica. Dal alt a man ciampa
jan do l’ora:<poem>
1) La refraziun dla löm tres les gotes d’ega gaujëia n ergobando, n fenomen studié dal’otica; 
2) Na aplicaziun: le lase
3) mongolfieres che jora aladô dla forza de Archimede; 
4) Na trëndla, n sistem studié tla mecanica classica; 
5) N colp nia elastich; 
6) Orbitai dl atom d’idrogen, 
stüde dla mecanica cuantistica; 
7) L’esplosiun de na bomba atomica; 
8) N tarlí, n fenomen eletrich; 
9) [[Galassia|Galassies]] fotografades dal Telescop spazial Hubble
</poem>]].

La  '''fisica'''  ( [[Parola|parora]] che vëgn dal [[Lingaz latin|latin]] ''physica '', "natöra", che vëgn dal [[Lingaz grech|grech]] ( τὰ )  φυσικά  ( (tà) 
physiká ),  é la [[sciënza]] dla natöra en general. 

Ara stüdia i fenomens naturai, düc i evënc che po gní mosorá y de chi che al po gní fat na 
descriziun tres les grandëzes fisiches corespondëntes por definí i prinzips y les leges che 
regolëia les interaziuns danter les grandëzes instësses y sües variaziuns tres astraziuns 
matematiches. Chësc obietif vëgn arjunt tres l’aplicaziun de na metoda scientifica por pité n 
model del fenomen descrit<ref>	P.A.M. Dirac - 	The principles of quantum mechanics	 - 4ª ed. 
Oxford Clarendon Press 1958 - Cap. 1	</ref>

I prinzips y les leges fisiches cun referimënt a na zerta classa de fenomens osservá definësc na
teoria fisica dedutiva apié ia dal’induziun sperimentala.

La fisica é ince conesciüda sciöche la ''regina dles sciënzes''<ref>	DISF - Dizionar 
Interdisciplinar d Sciënza y Fede | Chimica	</ref> y aldî denant pro la [[filosofia]]. Almanco cina al XVIII seco ti dijôn ''filosofia naturala''<ref>	Por ejëmpl Newton  â intitolé n so scrit conesciü dl 1687 " Philosophiae Naturalis Principia Mathematica	", " I prinzips matematics dla filosofia
naturala  ". </ref>. Impormó do dala codificaziun dla metoda scientifica da pert de [[Galileo Galilei]] s’á la fisica tan svilupé che ara é deventada autonoma y s’á destaché dala filosofia. 

Le sistem de mosoraziun che vëgn azeté universalmënter dai fisics é le Sistem Internazional 
(SI), che se basëia sön set grandëzes fondamentales da chëres che al derivëia dötes les 
atres <ref> Enrico Turchetti, Romana Fasi, 	Elementi di Fisica	, 1ª ed., Zanichelli, 1998, pl. 10, 	ISBN 88-08-
09755-2 </ref> :

- le meter (m), por les mosöres de lunghëza;

- le secund (s), por les periodes de tëmp;

- le chilogram (kg), por les mosöres dla massa;

- l' ampere  (A), por l’intensité dl’eletrizité;

- le  kelvin  (K), por les mosöres dla temperatöra;

- la  mole  (mol), por la cuantité de sostanza;

- la ciandëra -	candela  (cd), por l’intensité dla löm
==Notes==
<references />
==Wikidata==
[[d:Q413]]
