{{gherdëina}}[[File:Austria_1044_semmering.jpg|thumb|Na ferata te l'[[Austria]].]]La '''ferata''' ie na forma de [[trasport]] fata de un o na grupa de veiculi che va sun [[scina|scines]]. Ferates vën dantaldut adurvedes per mené persones y marcianzia.
Ferates vën normalmënter sburdledes o trates da na locomotif che ie tacheda ite a vagons che mëina la persones o la marcianzia. L da aldidancuei ënghe uniteies de ferates che ne ie nia spartides su te na locomotif y vagons. Chësc vën suënz dant pra ferates a auta velozità. Ferates ie desseniedes per ji sun scines de na cërta larghëza ([[lingaz tudësch|tudësch]]: ''Spurweite'', [[lingaz talian|talian]]: ''scartamento ferroviario''). La larghëza plu adurveda al mond ie 1435mm.

== Storia ==
Dl 1814 ova scumencià la storia dla ferata te l'Europa: la prima locomotif a tanf fova unida frabicheda dal inj. George Stephenson y fova furneda tl [[Nghiltiera]] (danter Darlington y Stockton). Tl’[[Austria]] fova la prima ferata furneda 20 ani do. La “Südbahn” da [[Bulsan]] a [[Verona]] fova unida giaurida dl 1859 y la ferata danter [[Dispruch]] y Bulsan dl 1867.

==Ferates te la Ladinia==
Te i [[Ladinia|raions ladins]] dajovel plu da giut n valguna ferates, ma aldidancuei ne ie deguna de chëstes plu n funzion. La ferates te i raions ladins fova:

*[[Ferata de Gherdëina]]
*[[Ferata de Fiem]]
*[[Ferata de la Dolomites]]


[[Categoria:Trasport]]
