{{Gherdëina}}
[[File:Sepl Grossrubatscher Rusina Foto Pohl 1920.jpg|miniatura|Sepl de Rusina te na foto de Hans Pohl de Bulsan tl 1920.]]
[[File:Josef Grossrubatscher Hans Perathoner Anton Vinatzer Hans Mahlknecht 1897.jpg|miniatura|alt=Da man ciancia Josef Grossrubatscher cun Hans Perathoner de Pontives, Anton Vinatzer dl Sartëur y Hans Mahlknecht de Sneton tl 1897. Dessëni de Hans Perathoner.|Da man ciancia Josef Grossrubatscher cun [[Hans Perathoner|Hans Perathoner de Pontives]], Anton Vinatzer dl Sartëur y Hans Mahlknecht de Sneton tl 1897. Dessëni de Hans Perathoner.]]
'''Josef Grossrubatscher''', o nce Śepl de Rusina (*[[20 de auril]] [[1976]] a [[Urtijëi]]; † [[26 de agost]] [[1931]] a Urtijëi), fova n marcadënt, buteghier y ferlëigher de [[Gherdëina]].
== Biografia ==
Si nëine Piere (1795-1880), n zumpradëur, ie unì te Gherdëina da [[La Ila]] tl 1825 canche l se à maridà cun Maria Elisabeth Insam (1795-1865) <ref>''Ti cuinuem''. Calënder de Gherdëina 1952, pl. 27.</ref>. L ova fat su da nuef la cësa Rainelles a Urtijëi ulache l abitova. 
L pere Christian (1825-1882), fì de Piere, fova nce zumpradëur, y ova fat danter l auter l tët dla [[Dlieja de San Antone (Urtijëi)|dlieja de San Antone]] y l gran puent a Urtijëi.
Si loma Rusina Vinatzer (1839-1905), nce na marcadënta, ova fat su la [[Cësa Rusina|cësa Rusina]] cun una dla majera butëighes de Gherdëina, che Josef, si sëul mut, ova pona arpà.
Coche fova nlëuta de usanza jiva i marcadënc de Gherdëina scialdi tla zitëies de [[Europa]] a mparè y nscila fova ël da jëun nce stat per truepes ani a [[Firënza]], [[Turitg]] y [[Berlin]]. 

L à maridà tl 1921 la vëidua Marianna Kostner, fia dl moler [[Alois Kostner]] tl 1921. Ëi à abù doi fions [[Paula Grossrubatscher|Paula]] y Leo. Doche Josef ie mort tl 1931 à Marianna sëurantëut la butëiga de Rusina.

Do la [[Pröma Gran Vera|prima viëra mundiela]] iel stat raprejentant per la [[Talia]] dla firma Wenzel & Co. che fajova mascins da ziplé. Cun Dominik Moroder da Bruel ovel nce metù su na firma da ferlëigher y ova purtà la prima mascins da ziplé nce te Gherdëina<ref>''Giuseppe Grossrubatscher &Co, Ortisei''. Catalogh.</ref>. 

Josef Grossrubatscher ie stat un di primes de Gherdëina, scenó l prim, a ji cun i schi<ref>[[Bruno Moroder]]: ''Sport sula nëif: Schi''. [[Calënder de Gherdëina]] 1953, pl. 63.</ref>. Bonamënter ovel mparà da [[Emil Terschak]] che stajova n afit tla Cësa Rusina y ova iló l prim atelier de fotografies de Gherdëina. [[Vigil Pescosta]], n scultëur badiot, che fova unit a sté te Gherdëina, conta coche l ova ancuntà sui schi Śepl de Rusina<ref>[[Josef Kostner]], [[Amalia Anderlan Obletter|Malia da Cudan]], Iosl d’Alësc: ''Bera Vigil Pescosta. Da sportif''. Calënder de Gherdëina 1976, pl. 51.</ref>.

Sepl de Rusina ie stat nce per truepes ani cunselier dla lia dl turism, ntlëuta "Verschönerungsverein St. Ulrich", deventà "Verschönerungs- und Fremdenverkehrsverein" tl ann 1905 y "Verschönerungs-Fremdenverkehrs- und Wintersportvereinverein" tl ann 1911. Ti ani 1896-1899 y 1905-1006 ie Josef Grossrubatscher stat presidënt de chësta lia.  
Ntlëuta fova da pert de valguni, danter chisc nce Josef Grossrubatscher, la tendënza de fé dut tudësch te Gherdëina<ref>[https://web.archive.org/web/20160417050153/http://lusenberg.com/franzmoroder/warnung.jpg Warnung de [[Franz Moroder]] Lenert.]</ref>. Sciche cunselier y presidënt dla lia dl turism de Urtijëi da ntlëuta ovel dat inuemes tudësc a n valgun posc a Urtijëi sciche: ''Stille'' (aldidancuei Stil), "Philosophenplatz", "Faulecke", "Verdauugsplatz"<ref>Margreth Runggaldier, Karl Mahlknecht: ''1885-1985 Der Fremdenverkehr in St. Ulrich/Gröden.'' Athesia Bozen 1985, pl. 60.</ref> , Sidonies Ruhe, Fannyruhe<ref>Margreth Runggaldier, Karl Mahlknecht: ''1885-1985 Der Fremdenverkehr in St. Ulrich/Gröden.'' Athesia Bozen 1985, pl. 82, 89.</ref>.
     
L ie stat sëurastant dla lia di artejans [[Productiva]].

Josef Grossrubatscher ie stat cumëmber y diretëur suplënt dla Cassa de Sparani de Urtijëi tl 1907<ref>Alex Moroder: ''150 ani Cassa dl Sparani.'' Calënder de Gherdëina 2005, pl. 104.</ref> 

Dal 1908 al 1911 iel stat cunselier dl Chemun de Urtijëi y dal 1911 al 1919 iel stat Magistratsrat te chemun<ref>Elfriede Perathoner, Albert Moroder: ''Hundert Jahre Marktgemeinde Urtijëi, St. Ulrich, Ortisei. Ein Streifzug.'' Raetia [[Bulsan]] 2007. ISBN 978-8872833018. pl. 249, 253.</ref>.
== Notes ==
<references/>
== Bibliografia ==
* Margreth Runggaldier, Karl Mahlknecht: ''1885-1985 Der Fremdenverkehr in St. Ulrich/Gröden.'' Athesia Bozen 1985, pl. 95 (tudësch)(foto).
== Cunliamënc ==
* [https://web.archive.org/web/20160314074623/http://lusenberg.com/seplrusina/seplrusina.html Fotos de Josef Grossrubatscher.]
{{DEFAULTSORT:Grossrubatscher, Josef}}
[[Categoria:Uem]]
[[Categoria:Persones de Gherdëina]]
