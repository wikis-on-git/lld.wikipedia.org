{{Gherdëina}}[[File:Stevia Gröden-1.jpg|miniatura|300px|alt=I crëpes de Stevia udui da Mastlé|I crëpes de Stevia udui da [[Mastlé]].]]'''Stevia''' ie n [[crëp]] y na [[mont]] dla [[Grupa de Puez]] tla [[Dolomites]], ite insom ala valeda de [[Gherdëina]] sun la pert a nord de [[Val]]. Chësta mont ie sota defendura tl [[Parch natural Pöz-Odles|Parch naturel Puez-Odles]]. Per la gran pert ie la mont de Stevia na pastura de biesces de proprietà privata dl paur che tën nce l [[Cason de Stevia]] (2312 m). De vieres de Val, ma nce de [[Ncisles]], fina la mont te crëpes y valedes. De viëres de nord va la mont inant cun i crëpes ''[[Muntijela]]'' (2644 m) y ''[[Col da la Piëres]]'' (2747 m).

L inuem Stevia dëssa aldò de Castiglioni miné na pastura desman<ref>Ettore Castiglioni: ''Odle Sella Marmolada''. Club Alpino Italiano – Touring Club Italiano, Roma/ Milano 1937, pl. 313–314</ref>.

Per rué sun Stevia iel trëi [[troi]]es:
* L troi [[La Palota]] porta da Daunëi sun Steviola y da ilò ruven sun Stevia
* L troi de San Silvester porta da Juac sun la furcela de San Silvester y da ilò inant sun Stevia
* L [[Troi dla Piza]] porta da [[Ncisles]] sun la [[Furcela La Piza|furcela ''La Piza'']] (2489 m).

De viëres de Val fina la pastura cun tores ence tlamei ciastiei che ie da uzidënt a  urient: ''Steviola, Crëp dla Porta, Ciastel de Stevia, Crëp da Castl''.

Danter chësta tores va ju valedes ërtes y strëntes che ie: ''Val Udera, la Valacia, Val dai Droc, Val de Piciudel'' y ''Val dai Ciavei''. <ref>Josef Kostner, [[Gilo Prugger]]: ''Cherta de Frea y ujinanza.'' [[Calënder de Gherdëina]] 1970, pl. 92</ref>
<gallery>
Val Sëlva y Mont de Sëuc cun Sciliër.jpg|I crëpes de Stevia de vieres de Val.
Pizes de Cir Pizes Cuecenes Sela da Stevia Gherdëina.jpg|L ''Secon de Stevia'' cun dovia la [[pizes de Cir]] y l [[Sela]].
Col dala Pieres pastura de Stevia Gherdëina.jpg|La pastura y [[Puez]].
La gran Piëra Stevia Gherdëina.JPG|L crist sun [[Steviola]], a man drëta la [[furcela de San Silvester]].
</gallery>

Sun Steviola ie stat metù su n crist tl 1977 <ref> Toni Lardschneider: ‘’25 ani Crist de Steviola’’. Calënder de Gherdëina 2003, pl. 105</ref>.

Sui parëies de Stevia iel saurì udëi de [[agost]] via la [[Grifes dl malan|sgrinfles dl malan]].
[[File:Physoplexis comosa sgrinfles dl malan Teufelskralle Stevia Gherdëina.jpg|miniatura|alt=Sgrinfles dl malan  sui pareies de Stevia.|Sgrinfles dl malan  sui parëies de Stevia.]]

== Notes ==
<references />

{{Montes de Gherdëina}}
[[Categoria:Montes de Gherdëina|Stevia]]
[[Categoria:Crëps de Gherdëina|Stevia]]
[[Categoria:Geografia dla Talia|Stevia]]
[[Categoria:Munt|Stevia]]
[[Categoria:Sëlva]]
