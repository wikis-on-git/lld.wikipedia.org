{{Badiot}}
La '''biologia''' (dal [[Lingaz grech|grech]] 	βιολογία , metü adöm da 	βίος ,  bìos  = "vita" y  λόγος ,  lògos  = "stüde") é la [[sciënza]] che stüdia la vita, chël ó dí i prozesc [[Fisica|fisics]] y [[Chimica|chimics]] di fenomens en cunt cunt cunt cunt cunt cunt cunt cunt cunt cunt cunt cunt cunt cunt cunt cunt cunt di sistems viënc tolon ite süa biochimica, i mecanisms molecolars, la genetica, l’anatomia, la fisiologia y d’atri prozesc sciöche l’adatamënt, le svilup, l’evoluziun, l’iteraziun danter i organisms y le comportamënt.

Tla biologia vëgn la [[zelula]] reconesciüda sciöche la basa dla [[vita]], i gens sciöche la strotöra de basa dl’arpejun genetica y l’evoluziun darwiniana por la seleziun naturala sciöche le prozes che regolëia la nasciüda y l’estinziun dles sortes viëntes. Düc i organisms viënc sides monozelulars che plurizelulars è sistems daverc che suravire tres la trasformaziun dl’energia y la reduziun dl’entropia locala dl sistem por regolé so ambiënt intern y tigní inant na condiziun stabila y vitala a chëra che al ti vëgn dir omeostasa. Tla biologia vëgnel a se le dé inrescides tres la metoda scientifica por confermé la varënza de na teoria te na manira razionala tres la formaziun de ipoteses, la sperimentaziun y l’analisa di dac por roé ala definiziun de na teoria scientifica. Tla biologia y te sües disciplines desvalies vëgnel studié la vita a pié ia da dan da 4 miliarc de [[ann|agn]] y süa evoluziun tres n aumënt progressif dl sistem.  

=== Svilup dla biologia tla [[storia]] ===
Le stüde dla [[Filosofia|filosofia naturala]] á metü man bele pro les ziviltés antiches dla [[Mesopotamia]], dl [[Egit Antich|Egit]], dl subcontinënt [[india]]n y dla [[China|Cina]]. La biologia moderna á metü man tl’[[Antica Grecia]] 
<ref>Magner, Lois N., ''A History of the Life Sciences, Revised and Expanded,'' CRC Press, 2002, ISBN 978-0-203-91100-6.</ref> dantaldöt cun le stüde de [[Aristoteles]], che á porté a n gran svilup de chësta disciplina cun süa opera “La storia di [[tier]]s” y d’atres operes. 

Tratan le [[Renascimënt]] él gnü a se le dé n gran svilup dla biologia cun William Harvey che á desmostré la zircolaziun dl sanch tla [[porsona]] y [[Leonardo da Vinci]] cun sü stüdi tl ciamp dl’anatomia. Cun [[Galileo Galilei]] él gnü a se le dé na gran müdaziun tl stüde dla biologia aladô dla aplicaziun dla metoda scientifica basada sön l’osservaziun, la descriziun y la reproduziun di fenomens naturai tl labor.

Dl 1735 á [[Carl von Linné|Linneus]] publiché na classificaziun (tassonomia) de basa por le monn natural y sl 1750 ál 
scrit sö i inoms scientifics de dötes les sortes che al conesciô<ref>Mayr Ernst, ch. 4 , in: ''The Growth of Biological Thought,'' Belknap Press, 1985, ISBN 978-0-674-36446-2.</ref>
[[File:Darwin Profile.JPG|thumb|Charles Darwin]]
Le pinsier dl’evoluziun á metü man cun les operes de Jean-Baptiste Lamarck, che á porté dant por le pröm iade na teoria coerënta dl’evoluziun<ref>Gould, Stephen Jay, ''The Structure of Evolutionary Theory,'' Cambridge, The Belknap Press of Harvard University Press, 2002, pl.187, ISBN 0-674-00613-5.</ref> 

La teoria dl’evoluziun che á albü le suzes maiú é stada chëra elaborada da Charles Darwin y basada sön la seleziun naturala por la conservaziun y estinziun dles sortes viëntes tl tëmp dla storia dla [[Tera]] y svilupada a pié ia dai stüdi de Alexander von Humboldt, Charles Lyell y Thomas Robert Malthus. ​
<gallery>
File:DNA Double Helix by NHGRI.jpg|Biologia a livel molecolar: le DNA
File:CellulaEucarioteProcariote.svg|Biologia a livel zelular: la zelula
File:Skeletal muscle - cross section, nerve bundle.jpg|Biologia a livel de istologia: seziun de muscul scheletrich
File:Drosophila melanogaster - side (aka).jpg|Biologia a livel de organisms viënc: ''Drosophila melanogaster''
File:Annapolis River.jpg|Biologia a livel de sistems: n ecosistem
</gallery>

==Fondamënc dla biologia moderna==
==Teoria zelulara==
Aladô dla teoria zelulara é la zelula l’unité fondamentala dla vita y düc i organism viënc é metüs adöm da öna o deplü zelules o da produc de derivaziun de chëstes zelules (por ejëmpl concores, polans, aundles y i.i.). Dötes les zelules se formëia da d’atres zelules tres la despartiziun zelulara. Ti organisms plurizelulars se formëia vigni zelula dl corp de n organism da na zelula singula de n ü fecondé. La zelula vëgn ince conscidrada l’unité de basa de tröc prozesc patologics<ref>Mazzarello, P, 	''A unifying concept: the history of cell theory,'' in: ''Nature Cell Biology,'' vol. 1, nº 1, 1999, pp. E13–E15, DOI : 10.1038/8964, PMID 10559875</ref>. Les funziuns de trasferimënt dl’energia vëgn a se le dé te na zelula giulan a prozesc sciöche le metabolism. Te na zela él les informaziuns genetiches d’arpejun (tl DNA)  che vëgn dé inant da na zelula al‘atra tratan la despartiziun zelulara (mitosa).

=== Evoluziun ===
N conzet fondamental tla biologia é les müdaziuns di organisms viënc che vëgn a se le dé tres l’evoluziun. Aladô dla teoria dl’evoluziun é düc i organism dla Tera, sides chi ciamó viënc che chi morc fora che vëgn dal medemo antenat o da n pool genetich anzestral. Al vëgn araté che chësc antenat s’ais svilupé söla Tera dan da ca. 3,5 miliarc de agn<ref>De Duve, Christian, 	''Life Evolving: Molecules, Mind, and Meaning,'' New York, Oxford University Press, 2002, pl.44, ISBN 0-19-515605-</ref>. Aladô de chësta teoria ess düc i baters, i archeobaters y i eucarioc le medemo antenat<ref>Futuyma, DJ, ''Evolution,'' Sinauer Associates, 2005, ISBN 978-0-87893-187-3, OCLC 57311264 57638368 62621622</ref>

=== [[Genetica]] ===
I gens é les unites d’arpejiun fondamentales de düc i organisms. N gen corespogn a na pert dl [[DNA]] y á n influs sön la forma o sön la funziun de n organisms te na manira spezifica. Düc i organisms, dai baters ai tiers, á le medemo mecanism de basa che copiëia y traslatëia le DNA te proteines. La zelula ti é da fá la trascriziun de n gen che é tl DNA te na copia dl gen te RNA y le ribosom (n organ zelular) traslatëia le RNA te na proteina, chël ó dí te na secuënza de aminoaji. Le codesc genetich che codifichëia n aminoaje é le medemo por la maiú pert di organisms, mo n pü’ desvalí por n valgügn. Por ejëmpl na secuënza de DNA che codifichëia por l’insulin tla porsona codifichëia por l’insulin ince canche ara vëgn metüda ite de d’atri organisms sciöche les plantes<ref>Marcial, Gene G., ''From SemBiosys, A New Kind Of Insulin,'' businessweek.com, 13 d’agost 2007.</ref>.

Normalmënter é le DNA te cromosoms linears ti [[Eucariota|eucarioc]] y te cromosoms torogn ti [[Procariota|procarioc]]. Pro i eucarioc é le DNA genomich tl zënter (nucleus) dla zelula cun de piceres cuantités ince ti mitocondri y ti cloroplasć. Pro i procarioc é le DNA te te n corp cun na forma nia regolara tl zitoplasm a chël che an ti dij nucleoid<ref>Thanbichler M, Wang S, Shapiro L, ''The bacterial nucleoid: a highly organized and dynamic structure,'' in: J Cell Biochem, vol. 96, nº 3, 2005, pp. 506–21, DOI : 10.1002/jcb.20519,  PMID 15988757</ref>. Ala totalité dles informaziuns en cunt de n organism ti dijon genotip<ref>''Genotype definition – Medical Dictionary definitions,'' Medterms.com, ai 19 de merz 2012.</ref>.

=== Sistematica ===
[[File:Phylogenetic tree.svg|lang=it|thumb|Lëgn filogenetich dla vita – n lëgn che desmostra la descendënza deboriada de grups tasonomics y de organisms.]]
Aladô de deplü evënc en cunt dles sortes de organisms vëgnel a se le dé n sistem strotoré sciöche n lëgn de relaziuns danter les sortes desvalies, le ''Lëgn filogenetich''. Le rode dla sistematica é chël da studié chëstes relaziuns y da ciafé fora les desfarënzies y les somëies danter les sortes y i grups de sortes<ref>Campbell Neill, ''Biology; Fourth edition,'' The Benjamin/Cummings Publishing Company, 1996, p. G-21 (Glossary), ISBN 0-8053-1940-9</ref>. Te vigni caje ne él tla sistematica nia sté saurí da ti jí do a na metoda de inrescida coreta denant che al se svilupess la teoria dl’evoluziun<ref> Futuyma 
Douglas, ''Evolutionary Biology; Third edition,'' Sinauer Associates, 1998, p. 88, ISBN 0-87893-189-9</ref>

Normalmënter vëgn i organisms viënc partis sö te cinch rëgns: monera, protisć, [[Fonch|fonguns]], [[Plantae|plantes]] y [[Tier|animalia]].<ref>L. Margulis e Schwartz, KV, ''Five Kingdoms: An Illustrated Guide to the Phyla of Life on Earth,'' 3rd, WH Freeman & Co, 1997, ISBN 978-0-7167-3183-2, OCLC 223623098 237138975.</ref>  Mo deplü scienziá arata che chësta divijiun ne sides nia plü atuala, insciö che pro i sistems moderns de classificaziun él trëi domëni: ​
:- '''[[Archea|archaea]]''' (o archeobacteria)
:- '''[[Batere|baters]]''' (o eubacteria) 
:- '''[[Eucariota|eucarioc]]''' (cun lapró protisć, fonguns, plantes y tiers)<ref>Woese C, Kandler O, Wheelis M, ''Towards a natural system of organisms: proposal for the domains Archaea, Bacteria, and Eucarya,'' in Proc. Natl. Acad. Sci. USA, vol. 87, nº 12, 1990, pl. 4576–9, Bibcode : 1990PNAS...87.4576W, DOI : 10.1073/pnas.87.12.4576, PMC 54159, PMID 2112744</ref>

Chisc domëni se desfarenziëia aladô de zelules che á o n’á nia le zënter (nucleus) y dales desfarënzies tla composiziun chimica de biomolecoles fondamentales sciöche i ribosoms <ref>Woese C, Kandler O, Wheelis M, ''Towards a natural system of organisms: proposal for the domains Archaea, Bacteria, and Eucarya,'' in Proc. Natl. Acad. Sci. USA, vol. 87, nº 12, 1990, pl. 4576–9,  Bibcode : 1990PNAS...87.4576W, DOI : 10.1073/pnas.87.12.4576, PMC 54159 ,  PMID 2112744</ref>.

Porater é vigni rëgn ciamó partí sö insciö che che vigni sort sides classificada singolarmënter. 

L’ordin é:
:- '''domëne'''
:- '''rëgn'''
:- '''phylum'''
:- '''classa'''
:- '''ordin'''
:- '''familia'''
:- '''jëne'''
:- '''sort'''

Al é porater ince i parassic intrazelulars che vëgn classificá “söl ur dla vita”<ref>Rybicki EP, ''The classification of organisms at the edge of life, or problems with virus systematics,'' in: S. Aft. J. Sci., vol. 86, 1990, pp. 182–186.</ref> cun referimënt al’ativité metabolica. Chël ó dí che tröc scienziá ne arata nia chëstes strotöres sciöche formes de vita aladô dla mancianza de öna o de deplü funziuns carateristiches fondamentales che definësc la vita. Ares vëgn classificades sciöche virus, viroids o satelic.

<gallery>
File:Guriezo Adino vaca toro terneras.jpg|Animalia - Bos primigenius taurus
File:Zboże.jpg|Planta - Triticum
File:Morchella esculenta 08.jpg|Fungi - Morchella esculenta
File:Fucus serratus2.jpg|Stramenopila/Chromista - Fucus serratus
File:Gemmatimonas aurantiaca.jpg|Bacteria - Gemmatimonas aurantiaca (- = 1 Micrometer)
File:Halobacteria.jpg|Archaea - Halobacteria
File:Gamma phage.png|Virus - Gamma phage
</gallery>

== Categorisaziun por organisms studiá==
Tla tabela dessot i ciamps dla biologia che se dá jö cun le stüde de sortes particolares de organisms:
{| class="wikitable sortable"
! Ciamp dla biologia !! Organisms studiá !! Classificaziun scientifica di organisms studiá
|-
| Algologia (botanica|| Alghes || grup ''Algae'' (alda pro le rëgn di protisć)
|-
| [[Antropologia]] || [[Porsona]] || jëne ''Homo''
|-
| Aracnologia || [[Aracnides|Aracnids]] || classa ''Arachnida''
|-
| Batracologia || [[Anfibe|Anfibs]] || classs ''Amphibia ''​
|-
| Bateriologia || [[Batere|Baters]] || rëgn ''Bacteria''
|-
| Botanica || [[Plantae|Plantes]] || rëgn ''Plantæ''
|-
| Entomologia || Esapods || superclassa ''Hexapoda''
|-
| Erpetologia || [[Retil]]s y Anfibs || classa ''Reptilia'' y classa ''Amphibia''
|-
| Itiologia || [[Pësc]] || grup ''Pisces''
|-
| Mamologia || [[Mamifer]]s|| classa ''Mammalia''
|-
| Micologia || [[Fonch|Fonguns]] || rëgn ''Fungi''
|-
| Microbiologia || Microrganisms || organisms che alda pro rëgns desvalis, danter chisc ''Bacteria'', 
''Archaea'', ''Fungi'' (madër n valgügn) y ''Protisć''
|-
| Ornitologia || [[Vicel|Vicí]] || classa ''Aves''
|-
| Primatologia || Primac || ordin ''Primates''
|-
| Protistologia || Protisć || rëgn ''Protista''
|-
| Virologia || Virus (biologia) || domëne ''Acytota'' (classificaziun nia definida)
|-
| Zoologia || [[Tier]]s y Protozoi || rëgn ''Animalia'' y grup ''Protozoa''
|}
==Notes==
<references />

[[Categoria:Biologia| ]]
[[Categoria:Natura]]
[[Categoria:Sciënza]]
