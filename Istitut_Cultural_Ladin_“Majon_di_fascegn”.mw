{{Fascian}}
L''''Istitut Cultural Ladin "Majon di fascegn"''' l'é una de la istituzions culturèles che laora per l sostegn de la comunanza [[Ladin|ladina]], mendranza [[Lingaz|linguistica]] che vif tel cher de la [[Dolomites]] ([[Talia|Tèlia]]). Ent funzional de la [[Trentin|Provinzia Autonoma de Trent]], metù sù del 1975, l'à sia senta a [[Vich]] ([[Sèn Jan]], [[Fascia|Val de Fascia]]) tel veie e gran "Tobià de la Pieif", enlongiajù la calonia de la pieif de [[Fascia]].

[[File:Museo Ladin de Fascia 01.jpg|thumb|right|Museo Ladin de Fascia]]
Anter i fins de sie statut l'é la regoeta, l'ordenament e l studie di materièi che revèrda la storia, l’economìa, l [[Lingaz ladin|lengaz]], l folclor, la mitologìa, la usanzes e la tradizions de la jent ladina.

Amò apede, l'Istitut laora per slarièr fora l lengaz e la [[cultura ladina]] tras i media, l colaborea con la [[Scora|scola]] per valorisèr e svilupèr l'ensegnament del [[Lingaz ladin|lengaz]] e l dèsc sie contribut per l'organisazion de n program permanent de alfabetisazion di gregn.

A l'atività de documentazion e de enrescida corespon na produzion editorièla zis rica, che tol ite l bolatin "Mondo Ladino" (dal 1977), la serie "Mondo Ladino Quaderni" dedichèda al mond de la scola, e amò monografìes, dizionères, regoetes de tesć, libres per bec, cataloghes, materièi audiovisives, per en dut passa 100 tìtoi.

L'empegn tel ciamp de la enrescida [[Etnografia|etnografica]] à portà a la costituzion del [[Museo Ladin de Fascia]], con sia senta zentrèla averta de [[messèl]] del [[2001]], pont de departida de n percors etnografich tras la cultura de Fascia.

[[Categoria:Cultura ladina]]
