[[File:Resciesaterschack.jpg|miniatura|Emil Terschak sa la crëusc de [[Resciesa]].]]
{{Gherdëina}}
'''Emil Terschak''' (* [[27 de mei]] [[1858]] a [[Viena]]; † [[1 de setëmber]] [[1915]] a [[Anpezo|Cortina d'Ampëz]]) fova n fotograf<ref>Hans Rabanser: ''La fotografia, n valguna cunscidrazions''. [[Calënder de Gherdëina]] 1994, pl. 153.</ref>, moler<ref>[https://www.mutualart.com/Artist/Emil-Terschak/A7D03D31DC0B4EC7 Pitura de Emil Terschak]</ref>, ilustradëur<ref>[[Ingrid Runggaldier]]: ''L prim liber di ghesc dla sosta de Dantersasc''. Calënder de Gherdëina 2014, pl. 42-53.</ref>, scritëur y arpizadëur. Te Gherdëina laurovel nce sciche nduradëur<ref>Vinzenz Mussner: ''Scultëures y zipladëures a Urtijëi''. Calënder de Gherdëina 1982, pl. 46 (foto).</ref>.

Emil Terschak fova l mut dl musizist cech Adolf Terschak (1832–1901).

Cun 18 ani se ovel scrit ite tla academia de [[Minca]] (entreda ai 24 de auril 1876, n. 03272  liber de matricula 1841–1884) tl medemo an de [[Josef Moroder Jumbiërch|Josef Moroder Lusenberg]]. Nscila iel stat cater ani a Minca.

Do che l fova unit a [[Urtijëi]] per se arpizé tl 1893, iel unit tl 1894 a sté a Urtijëi tla [[Cësa Rusina|Villa Rosenheim]], sën cësa Rusina. Iló al metu sù n atelier da fotograf, l prim te [[Gherdëina]]. N tel atelier menovel nce a Minca. 

Ël à scrit doi libri sun l Ciadenat y sun Gherdëina cun truepes dessënies fac dad ël. Te truepa plates tudësces à Terschak desenià y scrit de si jites samont, juntan leprò stampes de lën tëutes da si fotos coche l univa fat ntlëuta . Sun  Scientific American al publicà n articul sun Urtijëi y sula ndustria de Gherdëina<ref>Emil Terschak: ''St. Ulrich and the Industries of Grödnerthal''. Scientific American, September 21, 1901 Volume 52, Issue 1342supp.</ref>. 
<gallery perrow="5" heights="200" caption="Desënies de Terschak">
File:Terschak-sassdallech2.jpg|Sas dal Lech
File:Terschak-sassdallech.jpg|Sas dal Lech
File:Terschak-Kumedel.jpg|Cumedel
File:Terschak-granodla.jpg|Gran Odla
File:Bergsteiger-molignon.jpg|Molignon
</gallery>
De ël ie cunesciui nce desënies tl stil dl art nouveau.

Tl 1900 à Terschak scrit y publicà n liber sun la fotografia da mont, che ie pona ence unì stampà plu iëdesc tl 1905, 1913 y tl 1921. Tla edizion dl 1921 à Josef Rehden ence scrit na lecurdanza sun Emil Terschak sciche pionier dla foto da mont.

== Pionier dl sport da dinviern ==
[[File:Rodler.jpg|miniatura|Sluesé te na stampa de lën do n dessëni de Terschak]]
Terschak ne fova nia mé un che va a crëp, ma nce un di primes a ji cun i schì te Gherdëina. De fauré dl 1894 al tëu pert ala traverseda da Vent tl Ötztal a Kurzras.

Per n pez ie Terschak stat tla Norvegia y da iló al purtà l sport dl schi te Gherdëina y pona a Cortina d'Ampëz.  

A Urtijëi al metù su l club dala lueses y à fat scialdi per l svilup dl turism.

Tl 1900 fovel stat scrit tla plata Brixner Nachrichten nformazions sul lëur de Terschak a Minca y che l fajova fotos de persones dejenudes. Chësc ova l curat Franz Anderlan tëut sciche ucajion per perdiché contra l Terschak.  Coche savon dai scric de Anderlan, chësc ne ti pudova nia al Terschak per si ji a crëp y nscila se sentiva l Terschak nia plu drë bën te Gherdëina y ie pona mo n chël an jit a sté a Cortina.

https://www.selvafoto.it/ld/nosta-selva.html?article_id=42
[[File:Mountaineer_1898.jpg|miniatura|Arpizadëur te na foto de Terschak y bonamënter ël nstëss.]]
Do che Terschak fova jit a sté a Cortina ie si atelier tla cësa Rusina unì sëurantëut da Dominik Holzknecht (dit ''Mëine Golo'').  A Cortina à po Terschak metù su n atelier de fotograf tla cësa de chemun y à purtà prò truep al svilup dl turism da dinviërn. 

Terschak nen ie nia plu sta bon de se refé da na malatia y ie mort tl 1915, do che l ova nia plu sapù ce fin che ova fat si mut Fritz, che fova stat pià perjonier sun la [[Marmolada]] tla prima viera mundiela.

Si mut Fritz ie stat plu giut tl Canada da ulache l à purtà l sport dla hockey. Fritz, cunesciù nce sciche Federico, à pona nce urganisà la olimpiades dl 1956 a Cortina.

== Notes ==
<references/>

== Bibliografia ==
* Terschak Emil: ''Illustrierter Führer durch die Grödener Dolomiten''. Fischer & Bröckelmann, Berlin 1896.
* Terschak Emil: ''Illustrierter Führer durch die Rosengartengruppe''. Fischer & Bröckelmann, Berlin 1897.
* Terschak Emil: ''Photographie im Hochgebirg. Praktische Winke in Wort und Bild''. Gustav Schmidt, Berlin 1900. Vier Auflagen.
* Emil & Fritz Terschak: ''Führer durch Ampezzo und die Hochtouren um Cortina''. 2. verb. u. verm. Aufl., Hirzel, Leipzig 1914.
== Cunliamënc ==
* [[Commons:category:Emil Terschak|Dessënies y fotos de Terschak sun Commons]]
[[Categoria:Uem]]
[[Categoria:Arpizadëur|Terschak]]
[[Categoria:Artist|Terschak]]
[[Categoria:Sport|Terschak]]
[[Categoria:Fotografia|Terschak]]
