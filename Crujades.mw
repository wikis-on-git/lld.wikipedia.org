{{Badiot}}
[[File:Combat deuxième croisade.jpg|thumb|Na batalia tratan na crujada]]
Le '''crujades''' ê veres religioses metüdes a jí dala [[Dlijia catolica]] danter l’ XI y le XIII seco do C. por concuisté la Tera Santa y la delibré dal domëne dl [[Islam]]. Al é ince gnü a se le dé crujades ti raiuns dla [[Turchia]] d’aldedaincö, tla [[Tunisia]] y tl [[Egit]]<ref>"Crociate" tl'Enciclopedia Treccani, sön treccani.it.</ref>. La definiziun crujades vëgn ince tuta por d’atres aziuns metüdes a jí dala Dlijia Catolica cuntra le paganesim y movimënc eretics. La pröma crujada (1095-1099) é gnüda invocada dl 1095 dal papa Urban I por ti pité aiüt militar al [[Imper Bizantin|Imper bizantin]] cuntra i türcs por ti garantí ai pelegrins cristiagn l’azes ala Tera Santa. Al é insciö gnü metü sö i pröms cater stac crujá -la Contea de Edessa, le Prinizipat d’Antiochia, le Rëgn de [[Ierusalem]] y la Contea de Tripol. Ales crujades tolô pert orentars de düc i liví soziai che ciafâ por süa partezipaziun indulgënzes mo ince vantaji economics. Al é sté deplü crujades, mo la concuista dla Tera Santa ne é nia gnüda a se le dé. 
==Notes==
<references />


