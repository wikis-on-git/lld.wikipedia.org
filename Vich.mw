{{fascian}}
[[File:Panorama Vigo di Fassa.jpg|miniatura|298x298px|Veduda de Vich.]]
'''Vich''' (''Vigo di Fassa'' per [[Lingaz talian|talian]]) l'é na frazion del comun de [[Sèn Jan]]; sie inom vegn cà dal latin ''vicus'' (vilaje). L'à 1.258 sentadins (ai 31.12.2017) e l'é a 1.382 m s.l.m.

Vich l'é l capolech storich, politich, religiuos e zivil de la veia Comunità Generèla de [[Fascia]]; per chest l'é stat senta di masees de cort, di capitans e di giudizi de la val, estra che di piovegn, descheche se pel entener da la denominazion de la gejia de Sèn Jan Batista, "La Pieif", avisa l zenter religious de la ''plebs'', de la jent, de duta la val de Fascia.

Chiò l'é ence la senta de l'[[Union di Ladins de Fascia]].
[[File:Vigo Fassa S-Giovanni.jpg|sinistra|miniatura|Gejia de Sèn Jan.]]
La gejia de Sèn Jan, che la é stata fata sù a la fin del [[1400]], l'é stat la gejia mère de duta la gejies federèles de la Comunità de [[Fascia]] per la gran festes religiouses e per l batum. L frabicat l'é de stil gotich, da mont con n [[ciampanil]] aut e spiz. Daìte, te l'abside, se pel veder doi gregn parees con [[depenc a fresch]] che fèsc referiment a la scola [[Tirol|tiroleisa]], e sun un de chisc, che l'é de l'an 1498, l'é depent sù scenes de vita de [[Sèn Jan (Sènt)|Sèn Jan]]. L'utèr l’é de stil neogotich e l’é stat fat presciapech a la fin de l'[[Otcent]].

Se pel veder ence n santuarie te la gejia de [[Sent'Ugèna]], sènta patrona de [[Fascia]]. L prum document che zertifichea che l'é en esser chesta gejia l'é del 1237, ma la é stata sagrèda del 1452. Enlongiajù la gejia de Sent'Ugèna, l'é logà la picola gejiola de Sèn Moriz che podessa esser l frabicat religious più veie de duta la [[Fascia|val de Fascia]] amò en esser anchecondì.
==Vocabolar dl ladin leterar==
[[File:Vocabolardlladinleterar.pdf|page=1096|left|100px|thumb]]
<b>Vich</b>6 1845 <i>Vik </i>(BrunelG, MusciatSalin1845:5) <br>
gad. Vich grd. Vich fas. Vich fod. Vich amp. Vich, Vigo LD Vich<br>
<b>topon. </b><br>
<i><b>paese della val di fassa centrale, in trentino </b></i>(gad. 
DLS 2002, grd. F 2002; DLS 2002, fas. R 1914/99; DLS 2002; 
DILF 2013, fod. Ms 2005, amp. DLS 2002, LD DLS 2002) Ⓘ 
Vigo di Fassa Ⓓ Vigo di Fassa ◇ <i><b>a) Mo a che éi vegnudi 
chisc bie / Da Vich a Pera? Spetà che ve l die. / A far veder 
l so bel carater / Da magnon, da begon e da bater. </b>Mo a 
ke ei vegnudi kiš bìe / Da Vik a Perra? Spetà ke vel dìe. / A 
far vedér l so bel karater / Da magnon, da begón e da báter. </i>
BrunelG, MusciatSalin1845:5 (bra.).
[[Categoria:Provinzia de Trent]]
