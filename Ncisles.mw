{{Gherdëina}}
[[File:Ncisles Forces de Sieles Muntijela Stevia Gherdeina.jpg|miniatura|alt=Ncisles cu la Cansles, Forces de Siëles, Muntijela, Stevia y l Saslonch.|Ncisles cu la Cansles, Forces de Siëles, Muntijela, Stevia y l Saslonch.]]
'''Ncisles''' ie na [[mont]] de [[Gherdëina]] tl chemun de [[Santa Cristina]].

== Geografia ==
Ncisles ie na pastura tl [[Parch naturel Puez-Odles]] che cunfina a uzidënt cun la mont de [[Mastlé]], a urient cun i crëpes de Stevia, Muntijela, [[Grupa de Puez|Puez]] a nord cun la [[Odles]], Sas Rigais, Val dala Saliëries, Sas dla Porta, Mont dal'Ega, Cansles y Val dala Roa. L ruf che vën da Cisles ju ie l [[ruf de Ncisles]] te chël va nce l ruf da Mastlé.
Japè de Ncisles sula streda de Ncisles ulache n và sun Juac se à furmà tl pra de Ciaulon n pitl lech.
L fova n iëde n mur lonch che spartiva Ncisles dala mont de Mastlé. L mur piova via sot ala Gran Fermeda, passova a urient dla Pieralongia y ruvova fin sul Col da Tlusé. 

Te Ncisles plu al auta dal truepa [[Muntagnola|muntagnoles]]  che geva dlonch si coa.

<gallery>
Cisles Muntijela Forces de Siëles.jpg|Ncisles de vieres de Forces de Siëles y Muntijela.
Cisles pastura y ruf Gherdeina.jpg|I plans de Ncisles.
Cisles y la Cansles.JPG|Ncisles dl vieres dla Mont dal Ega y la Cansles.
Pastura te Ncisles Pieralongia.jpg|L mur de Ncisles sai Droc.
Zirm sun sas te Ncisles Gherdeina.jpg|L Jahnstein ulache [[Gustav Jahn]] depenjova.
</gallery>

== Utia de Ncisles ==
''Liej de plu tl articul: [[Utia de Ncisles]]''
[[File:Cisles-inaugurazion.jpg|miniatura|alt=Foto dla inaugurazion dla utia de Ncisles|Foto dla inaugurazion dla utia de Ncisles.]]
De costruzions te Ncisles iel me pueces: l Cason de Ncisles y la utia de Ncisles, una dla uties da mont plu vedles de Gherdëina, tlameda Regensburger Hütte per tudësch y rifugio Firenze per talian. La utia a 2040 m. ie stata deseniëda y nce finanziëda dal architet Max Schulze y inaugureda ai 26 de agost dl 1888 su ncëria dl sezion de Regensburg dl DÖAV<ref>[http://www.tecnoart.bz.it/GM/it/2016_Gardena_Magazine.pdf Isabella Penzo: ''Il rifugio Firenze e la sua Resi'']</ref>. Do che Giuani Demetz da Tlusel, che fova l'ost dla utia per truepes ani, ova optà per i tudësc, à l mëinacrëp Matie Perathoner y si mutons Resi y Viktor seurantëut per 70 ani la utia. De chësta si vita sa mont à Resi scrit n liber tl 2010<ref>Resi Perathoner: ''Mein Leben auf der Hütte'' 2010 ISBN 978 8895781259.</ref>.

== Pieralongia ==
''Liej de plu tl articul: [[Cason de Piëralongia]]'' 
[[File:Cisles da Pieralongia Gherdeina.jpg|miniatura|La Pieralongia daujin ala utia dl vieres de Forces de Siëles y Stevia]]
L cason de Pieralongia ie la utia plu auta de Ncisles a 2297 m. daujin a n gran sas che se à destacà dala Fermedes. Sun chëla utia fovel suzedù na burta ntraunida tl 1897 canche na muta fedoma ie stata mazeda te n juech cun n colp de stlop da n jëun paster .<ref>Ludwig Hofer: ''La desgrazia sa Pieralongia, 1897''. Calënder de Gherdëina 2017, pl. 132.</ref>. D'instà ie la utia de Pieralongia nce daviërta sciche ustaria.

Te Ncisles jiva i moleri de Gherdëina mo dan puech tëmp a giavé ora na tiëra dret fina tlameda ''grunt'' da dé ju ala statues de lën dan les depënjer.

== Notes ==
<references/>

== Bibliografia ==
* ''Festschrift zum fünfundzwanzigjährigen  Jubiläum der Sektion Regensburg des Deutschen und Österreichischem Alpenvereins''. Regensburg. Nationale Verlagsanstalt Buch= u. Kunstdruckerei A.G. 1895.
* Josef Kostner, [[Gilo Prugger]]: ''Planta danter i ruves de [[Cuecenes]] y Ncisles.'' [[Calënder de Gherdëina]] 1967, Union di Ladins, Urtijëi 1966, pl. 93.
* Josef Kostner: ''Da Cuecenes nfin Ncisles - lijëndes y tradizions''. Calënder de Gherdëina 1967, pl. 41.
* Hubert Comploi: ''100 ani sosta sun Ncisles''. Calënder de Gherdëina 1989, pl. 110.
== Commons ==
[[Commons:Category:Cisles|Ncisles sun Commons]]
[[Categoria:Geografia dla Talia|Ncisles]]
[[Categoria:Munt|Ncisles]]
[[Categoria:Montes de Gherdëina|Ncisles]]
