[[File:1988 Frida Piazza Sëira di poec maladëc Circolo.jpg|miniatura|Frida Piazza pra la sëira di poec maladëc tl [[Lia Mostra d’Ert|Circolo]] a Urtijëi, 1988]]
{{Gherdëina}}
Anda Frida Piazza nasciuda Prinoth (*[[Urtijëi]], [[31 de jené]] [[1922]]; † [[3 de nuvëmber]] [[2011]] a Urtijëi) ie stata na scritëura y studëusa dl [[Ladin gherdëina|Ladin]].
== Vita ==
Muta de Franzisca Kostner da Stlujuc y de Zenz Prinoth da Brida, ie Frida nasciuda la quart'ultima de 18 danter surans y fredesc.
Cun 17 ani ie Frida jita ti Paejes Tudësc a judé ora si sor che vivova iló. Do avëi fat na scola per nfermieres , iela jita a lauré tl spedel de Karlsruhe fin ala fin dla viera. De chëi ani à Frida scrit tla storia Adelia<ref>Frida Piazza: ''Ustories de vivudes, de cuédes ora, sun bandafurnel madurides“. Raetia Bulsan 2006. ISBN 978 88 7283 280 6.''</ref>. 
Do la viera iela unida inò te Gherdëina y do avëi fat la [[Scola d'Ert Urtijëi|scola d'ert de Urtijëi]] a Frida ziplà. La se à maridà cun un de si nsenianc Luis Piazza y à abù 4 danter mutans y mutons: Roswita, Leander, Costanza y Fidelio. 
Frida Piazza à scrit tl 1988 l prim roman ladin: ''L Nost''.
Tl 1977 à Frida giatà na uneranza dala Università de Dispruch per si nrescides sula rujeneda ladina. L chemun de Urtijëi a dat a Frida Piazza la varëta d'or tl 1999.
== Scric ==
I primes scric de Frida Piazza ie bele stat publichëi cun l pseudonim ''popa'' tla plata [[Concordia]] cun [[Max Tosi]] y [[Tresl Gruber]] tl 1946<ref>F.P. (Popa): Dall'Unione Ladina, Urtisei 12 Mei 46''. Concordia Anno I N. 19. Bolzano 20 maggio</ref>.
Frida Piazza ie stata na piuniera dla [[linguistica]] y dla glotologia ladina. La à fat deplù publicazions per [[ladin]], danter chëstes ''La marueies de nosc albierch'' y l roman ''L Nost'', dat ora tl 1988 da Walter Belardi y che vën cunscidrà l prim [[roman]] uriginel per ladin. La à fat truepa traduzions de operes de autores a livel mundiel (Cechov, [[Dante Alighieri|Dante]], Verlaine) y la à nrescì parores per [[Ladin Gherdëina|gherdëina]] te deplù ciamps y dantaldut nce tla botanica. La ie nce stata scultëura adum cun si uem [[Luis Piazza]]<ref>[https://www.fembio.org/english/biography.php/woman/biography_3rd/frida-piazza notable.women.international]</ref>. Frida Piazza firmova datrai cun l pseudonim F.P. (popa)<ref>[https://archive.org/details/ladinischen/page/n15/mode/2up][[Rut Bernardi]]<span>, </span>[[Paul Videsott]]<span>: </span>''Geschichte der ladinischen Literatur. Ein bio-bibliographisches Autorenkompendium von den Anfängen des ladinischen Schrifttums bis zum Literaturschaffen des frühen 21. Jahrhunderts''<span>.</span>  3. Bulsan 2013. ISBN 978-88-6046-060-8 p. 599.</ref>.

* Frida Piazza: ''L Mont di Vichings.'' Union di Ladins de Gherdeina Urtijei. (Per per mutans y mutons)
* Frida Piazza: ''L Nost'' Belardi, Walter: Narrativa Gardenese: Roma - Urtijëi, 1988. (Roman)
* Frida Piazza: ''La cater sajons''.Union di Ladins de Gherdeina Urtijei. (Saggistica)
* Frida Piazza: ''La marueies de nosc albierch''. Union di Ladins de Gherdeina, Urtijei 1988. (Saggistica)
* Frida Piazza: ''La udera da la Duleda''. Union di Ladins de Gherdeina, Urtijei 1991. (Poejies)
* Frida Piazza: ''Menizles. Tradujedes de poesies curtes o pertes de poesies''. s.a. 1999.
* Frida Piazza: ''Pitla ustoria dla eves'', Presel, Bulsan 1977. (Saggistica)
* Frida Piazza: ''Stories de Anton Cechov''. Urtijei 1968. (Prosa-traduzion)
* Frida Piazza: ''Taialonges y taiacurtes per majri y mendri''. Typak, Urtijei 1968. (Poesis per mutans y mutons)
* Frida Piazza: ''Ustories d’Avent per mendri y majri''. Presel Bulsan nuëmber 1990. (Prosa)
==Notes==
<references />
== Funtanes ==
* [[Ingrid Runggaldier]]: ''Contra uni mpusizion y cumandamënt da lassù ju''. [[Gana La Usc dles Ladines]] N. 18, pl. 41.
* Rut Bernardi: ''Frida Piazza se n ie jita''. Calënder de Gherdëina 2012, pl. 199-203.
* Ingrid Runggaldier: ''A frida, n lecort n ucajion de si cënt ani''. [[La Usc di Ladins]], Nr. 05 - 04 de fauré 2022.
===Plates cunliedes===
*[[Persunaliteies ladines]]
*[[Linguistica ladina]]

[[Categoria:Cultura ladina|Piazza, Frida]]
[[Categoria:Fëna|Piazza, Frida]]
[[Categoria:Scritëures de Gherdëina|Piazza, Frida]]
