[[File:Trëbe_de_Egon_Moroder_Rusina.jpg|miniatura|Trëbe sa Sacun te n dessëni de [[Egon Rusina Moroder|Egon Moroder Rusina]].]]
{{Gherdëina}}
'''Christian Trebinger''', da Trëbe (* ntëur l [[1580]] sa [[Sacun]] ; † dan l 1676, ie stat l prim scultëur documentà de [[Gherdëina]].

== Vita ==
Nasciù sul luech de Trëbe, iel jit a sté sul luech de Pescosta a [[Urtijëi]] y à maridà Margreta da Scurcià. Aldò de n studi stilistich de Nicolò Rasmo di lëures dl Trebinger  dëssa ël vester stat n sculé de Hans Reichle y Adam Baldauf a Persenon.

== Lëures ==
Ël vën numinà l prim iëde te n documënt doche l ova fat n crist per la dlieja de Urtijëi. Tl 1643 al fat n crist per la bandiera de [[Ciastel|Tagusens a Ciastel]] y tl 1646 l gran autere dla dlieja de [[Santa Cristina]].

== La familia di scultëures Trebinger ==
L mut Valerio  nasciù tl 1634 nen à nia ulù fé do al pere. I fredesc Bartlme, Dominik y Anton y si mutons se a dà ju cun l ziplé curnijes, portaëures y consoles. Bartlme se à fa su la cësa Junerei a Urtijëi tl 1662. Tl 1668 à Bartlme fat n  cruzefis per la [[Dlieja de San Antone (Urtijëi)|dlieja de San Antone]] a Urtijëi. Tl 1679 à Bartlme y si mut Hans fa pea pra la plura contra i scultëures de scroc tenida dala suneria de Gudon tla ustaria de Ianesc a Urtijëi. Bartlme ie mort tl 1689. Si mut Hans. che à purtà inant l lëur dl pere, à fat l autere de San Silvester a [[Cianacei]] te Fascia. Dominicus à fabricà tl 1652 la cësa Ciancel a Urtijëi. 

Un di sculëies de Cristian Trebinger fova Jakob Runggaldier da Runggaudie, che ie jit a sté sa Luca a Urtijëi y che ie numinà tl 1647 tla lista per la defendura dl Tirol y ie ënghe cunscidrà  un di primes scultëures. Jakob Runggaldier vën numinà sciche chël che à fat l tabernacul dl autere dla dlieja de San Vigil a [[Kaltern an der Weinstraße|Altenburg-Kaltern]] ntëur i ani 1648-1650.  

Vel lëures dl Trebinger ie da udëi tl [[Museum Gherdëina]]. L ert dla scultura ie pona unì purtà inant te Gherdëina dala familia Vinazer tl dejesetesim-desdotesim secul.

<gallery>
Trebinger Museum Gardena.jpg|Figures dla scola Trebinger tl Museum Gherdëina.
Saint Peter by Christian Trebinger Gherdeina.jpg|San Piere statua de lën tla [[dlieja de Santa Cristina]].
Saint Paulus by Christian Trebinger Gherdeina.jpg|San Paul tla dlieja de Santa Cristina.
</gallery>

== Literatur ==
* Wilhelm Moroder-Lusenberg: ''Die Marktgemeinde St. Ulrich in Gröden''. Dispruch 1908.
* Cirillo Dell'Antonio: ''Artisti ladini 1580–1939. Cristiano Trebinger, Melchiore Vinazer, Domenico Moling, Valentino Rovisi, Domenico Mahlknecht, G. Battista Pettena, Ferdinando Demetz, G. Battista Chiocchetti, Francesco Tavella, G. Moroder-Lusenberg, Giuseppe Iellico, Rodolfo Moroder''. Trento, Scuola d'Arte 1951. 
* Nicolò Rasmo: ''Gli scultori Vinazer: origini dell'attività scultorea in Val Gardena''. Museum de Gherdëina 1989.
[[Categoria:Uem|Trebinger, Christian]]
[[Categoria:Scultëures de Gherdëina|Trebinger, Christian]]
