[[File:Dlieja de Runcadic te Gherdëina Südtirol.jpg|miniatura|alt=La dlieja de Runcadic cun la vedla capela danca.|La dlieja de Runcadic cun la vedla capela danca.]]
{{Gherdëina}}

La '''Dlieja Sant Ujep Runcadic''' ie na dlieja dla pluania de Bula fata su da nuef a [[Runcadic]] te [[Gherdëina]].

== Capela de Sant Ujep ==
Bele tl 1901 à bera [[Josef Runggaldier|Ujep Runggaldier da Passua]] lascià fé sù daujin al luech de Passua na pitla capela dedicheda a [[Sant Ujep]].
Bera Ujep à dessënià nstës 1 projet. L scultëur Josef Kostner da Stlujuc a fat i sanc dla capela: Sant Ujep cun 1 Bambin sun autere, a man drëta santa Bèrbla y a man ciancia Santa Levigia che ie la doi la doi  santes patrones de si fenans. A man ciancia vëijen la santes patrones de si fians: Genovefa, Malia, Stefania, Carolina, Alberta y Milia. Dala pert de urient iel tacà prò ala capela n jegher y n ciampanil a ot ciantons, che fina cun na ciola cuecena.<ref>[[Elsa Runggaldier]]: ''Na vijita ala Capela da Passua''. [[Calënder de Gherdëina]] 1975, pl. 124-127</ref>.
Ai 15 de nuëmber 1978 à i patrons scincà la capela de San Ujep ala pluania acioche la posse unì nuzeda sciche dlieja<ref>Johann Tscholl: ''Cumemorazion''. Calënder de Gherdëina, pl. 110-114.</ref>. 

== Dlieja nueva ==
Do che la capela fova deventeda massa pitla per la populazion de Runcadic, an pensà n iëde de la ngrandì. Pra la festa di 80 ani dla capela, ti ie unì scincà l terac per na dlieja nueva destacheda.
L dessëni dla dlieja nueva ie stat fat dal architet Willy Gutweniger de Maran.
La dlieja nueva, fata cun l sustëni de duta la chemunanza de Runcadic y de Bula ma nce de Gherdëina y ora de Gherdëina, ie unida benedida ai 8 de setëmber 1985 dal vëscul Heinrich Forer.
La firma Graßmayer de Dispruch à fat la cater ciampanes.  
Hermann Josef Runggaldier à ziplà la “Ultima Cëina” per 1 gran autere.
I vieresc a culëures ie unì fac dala Tiroler Glasmalerei de Dispruch. 
== Cor de dlieja ==
Tl 1978 à Toni Rabanser metù sù l prim cor di mutons de Runcadic. L cor  vën deriet dal 1982 da Laura Ciechi. L cor di granc (cor de dlieja) ie unì metù su tl 1980 da Toni Rabanser che l à tëut nce sota si bachëta.
== Orgun ==
L orgun ie uni benedì ai 30 d’auril dl 1994 dal vëscul Wilhelm Egger. L orgun ie mecanich a un manuai cun 9 registri y ie sta fat dala dala firma Johann Pirchner de Steinach tl Tirol. L orgun ie de lën de pëc y vel pert de aier, cucia y rëur. La 672 pives ie de lën, stani y plom. I urnamënc ziplei ie de Egon Stuflesser Digon<ref>Laura Ciechi Vinatzer: ''Orgun nuef de dlieja de Runcadic''. Calënder de Gherdëina 1995, pl. 78-82</ref>.

== Notes ==
<references/>

== Bibliografia ==
* [[Edgar Moroder]]: ''La dlieja nueva de Sant Ujep a Runcadic''. Calënder de Gherdëina 1986, pl. 48-59.
* Laura Ciechi: ''700 ani Bula y Runcadic''. Calënder de Gherdëina  1989, pl. 28-39
* Laura Ciechi Vinatzer: ''Diesc ani Cor de Dlieja de Runcadic''.  Calënder de Gherdëina 1992, pl. 163-165.
* Laura Ciechi Vinatzer: ''25 ani dlieja de Sant Ujep a Runcadic y 50 ani preve de Sn. Johann Tscholl''. Calënder de Gherdëina 2011, pl. 97-99.
== Cunliamënc ==
*[http://www.pluaniaurtijei.it/nl/ladin-s-messes/ Mësses tla dlieja de Runcadic sula plata dla pluania de Urtijëi.]
[[Categoria:Dliejes de Gherdëina|Ujep, Runcadic]]
[[Categoria:Ert|Ujep, Runcadic]]
