[[File:Balest y Gran Roa Urtijei.JPG|miniatura|Balest, a man drëta saisom i Ëures de Pincan.]]
{{Gherdëina}}
'''Balest''' ie n post sëura l luech da Sacun tl chemun de Urtijëi. Balest à dala pert nor n gran crëp de sas cun doi roes y da pert sud iel n bosch plu che auter de [[Aidin - peció|lëns de pëc]].

== Crëp de Balest ==
L Crëp de Balest ie na formazion longia de crëp dl viëres nord-vest, scialdi vedla plu che auter dl Bellerophon<ref>[https://www.researchgate.net/figure/Rappresentazione-schematica-della-Formazione-a-Bellerophon-del-Seceda-da-Massari-et-al%20fig1%20242537081 Dessëni dla formazion dl Crëp de Balest.]</ref>. L Crëp dl Balest ie n monumënt naturel sota scunanza dla Provinzia de Bulsan Südtirol<ref>[http://gis2.provinz.bz.it/mapAccel/DataAccess.jsp?id=1722 Crëp dl Balest monumënt naturel sota scunanza.]</ref>.
== Inuem ==
L'inuem Balest pèr che l vën coche scrisc [[Edgar Moroder]] da ''"acade beltu = seniëura (devinità) Estu (Esta-Isctar, 1 inuem de na diea Esta cun 1 medem senificat se’ che 1 inuem Este, na zità tose sota Padua, ulache tl tëmp preroman univ-1 dunfri a chësta diea"''<ref>Edgar Moroder: ''Fova pa i Retes Semìc?''. [[Calënder de Gherdëina]] 1984, pl. 149.</ref>
== Storia ==
Per Balest passa l [[Troi Paian]], n troi che fova de gran mpurtanza zacan. Sul Troi Paian sun Balest à Jan da Juntlan abinà l ann 1830 n bel stilet de bront che ie da udëi tl [[Museum Gherdëina]].
Tl agost dl 2009 ie stat metù su n crist nuef benedì dal pluan de Santa Cristina Raimund Perathoner<ref>Egon Vinatzer: ''Cronica 2009''. Calënder de Gherdëina 2010, pl. 210.</ref>.

== Liejënda ==
Sun Balest sciche te autri luesc de Gherdëina, l bosch de Plajes, l Col Maladët y l Col dala Pelda minovun che l vivova n orco<ref>[[Elsa Runggaldier]]: ''Credënzes y superstitions tla Ladinia du zacan''. Calënder de Gherdëina 1992, pl. 56-57.</ref>. Sun L'orco dal nce na [https://wikisource.org/wiki/L_orco_dl_Balest poejia] de [[Leo Runggaldier|Leo Runggaldier da Furdenan]].
Aldò dla liejënda fovel sun Balest n ciastel, che n minova vester l [[Ciastel Stetteneck]], che ie pona arsì tla bujes de [[Pincan]]<ref>Elsa Runggaldier: ''Gardis y l ciastel dl Balést (liejënda)''. Calënder de Gherdëina 1981, pl. 74.</ref>. Stefan Planker y Herwig Prinoth à po abinà chësc ciastel, studian plu avisa i vedli documënc, sul col da Pincan ulache i à giavà ora mo i vedli mures<ref>Stefan Planker, Herwig Prinoth: ''Tl 2000 iel unì a lum l ciastel dl Balest''. Calënder de Gherdëina  2002, pl. 134-138.</ref>.

== Troies ==
Sun Balest ruvun jan sul troi N. 6 dala [[Dlieja da Sacun]] su fin sul ëur dl crëp. Da iló va l troi inant su per la Costa dl Balest sun [[Plan da Roles]] y [[Sëurasas]]. Dala crëusc dl Balest passa l Troi Paian, troi N. 8, che vën dal Pra de Peza y Lech de Lagustel y va inant sota l Crëp de Balest via per la la Pitla Roa y la Gran Roa, ruan ta Ravison y sala Locia dl Pëne.<ref>[https://www.openstreetmap.org/?mlat=46.533902&mlon=11.744391&zoom=15#map=16/46.5768/11.6947 Troies per Balest sun OpenStreetMap.]</ref>.

== Notes ==
<references/>

== Cëla nce ==
* [[Commons:Category:Crëp de Balest|Fotos dl Crëp de Balest sun Commons]]

{{Montes de Gherdëina}}
[[Categoria:Montes de Gherdëina|Balest]]
