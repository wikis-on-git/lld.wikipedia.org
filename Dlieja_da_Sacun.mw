{{Gherdëina}}
[[File:Church_St._Jakob_Urtijei.jpg|miniatura|La dlieja da Sacun cun l [[Saslonch]] a Urtijëi]]
[[File:Kirche_St._Jakob_hinten.JPG|miniatura|La dlieja dovia cun l presbitere]]
[[File:Bell-Sankt-Jakob.jpg|miniatura|L cusé da Sacun sun la capela di saudëies a Urtijëi.]]

La '''dlieja da Sacun''' ie la prima [[dlieja]] fabricheda te [[Gherdëina]] tla [[frazion (Talia)|frazion]] da [[Sacun]] tl chemun de [[Urtijëi]].

== Storia ==
La dlieja, che sta tamez al bosch, ie pra l [[Troi Paian]], n vedl [[troi]] che purtova dala Val d'Isarch ite te Gherdëina y via per i pasc tl Venezian. Daujin ala dlieja, sul col de Pincan, fova nce l [[Ciastel Stetteneck]] di nëubli de [[Jevun]]. L patron dla dlieja ie San Iacun, che ie encé l patron di viandanc y pelegrins. 
Te n documënt cunservà tl British Museum  a London iel scrit che ai 18 de agost dl 1283 dajova l vëscul Aegidius de Aemonia ai viandanc, che se pistova tla dlieja da Sacun, 40 dis de  nduljënza („convenientibus ad Capellam sancti Jacobi in Staeteneke“)<ref>Toni Sotriffer: ''L plu vedl documënt dla dlieja da Sacun''. Calënder de Gherdëina 2002, pl. 45.</ref>. 

Tl ciampanil dla dlieja ie da udëi la data 1181.
Jakob de Stättenecke scrisc dla dlieja l prim iëde tl  1325.

Tl 1366 ie vardù ju l tët dla dlieja y tl 1440  ie la dlieja stata dertureda tl stil tertgotich. 

Te n inventar dla dlieja da Sacun d1 an 1586, che ie pona ruvà a vel maniera a Londra tl British Museum, ie scrita la gran cumpëida de relichies, che la dlieja da Sacun ova mo ntlëuta. La prima nutizia de chësc documënt ie che bel Iacun Stetnecker, che fova 1 fi de Gebhard Stetnecker y che ie documentà te  documënc storics dl ann 1289, 1290 y 1312, se à prià ca da vësculi y cardinai  a Roma  (42 vëscui y 7 cardinai) nia mé ndulgënzes, ma nce na gran cumpëida de relichies per la dlieja da Sacun y che ël nstës les â purtedes da Roma adalerch per les mëter ti autersc de “si” dlieja. <ref>Toni Sotriffer: ''La relichies tla dlieja da Sacun y Iacun Stetnecker''. Calënder de Gherdëina 2003 98-103.</ref>.

== Lijëndes ==
Aldo dla lijëndes  fova stac i uciei a dí ulache la dlieja dassova uní fabricheda<ref>[http://www.sagen.at/texte/sagen/italien/ladinische_sagenwelt/stjakob.html Ladinische Sagenwelt.]</ref>.

A Urtijëi ie cunserveda tla cësa Luis Trenker na vedla ciampana, n ti disc l ''cusé da Sacun'' dl 1300, che tacova tla dlieja da Sacun fin canche, ntan la prima viëra mundiela, n saudé ti ova stluptà nsci da ti fé na sfënta. Giut à chesta ciampana tacà tla capela di saudëies a Urtijëi, sën taca iló na copia. Chësta ciampana ie stata fata danter 1 1300 y 1325 a [[Unieja]] dal maester Manfredinus. L ie nsci bèndebò segur che nosta ciampana ie danter la piu vedles de Sudtirol. 
Aldò la lijënda tacova chësta ciampana tl ciastel de Stetteneck y, do che l ciastel fova uní desdrù, ova n manz giavà ora la ciampana ti bujes de Pincan<ref>Tobia Moroder: ''L cusé da Sacun''. Calënder de Gherdëina 2010, pl. 42</ref> <ref>Tobia  Moroder, Stefan Planker: ''Magister Manfredinus me fecit'', Museum Ladin Ciastel de Tor, San Martin de Tor, 2009. ISBN  88 89255 30 7.</ref>.

La gran ciampana dla dlieja da Sacun ie vedla, la à mo seniëda la data 1565.

== La dlieja dedora ==
<gallery>
Fresco_SAcun.jpg|miniatura|Afrësch sula pert de mezdí cun stazion dla crëusc depënta sëura na vedla pitura dl 1400 cun i picëies dla dumënia.
St. Christophorus Sacun Gröden.jpg|San Cristoful.
Curtina da Sacun Grherdeina.jpg|La curtina.
Stazion dla creusc III Dlieja da Sacun Urtijei.jpg|Una dla stazions.
Maria hilf Gnadenbild in Sankt Jakob Gröden.jpg|Fresco dla Madona sëura la pitla rëjes.
</gallery>
Sul parëi da pert dl surëdl ie da amirè doi gran depënc a frësch cun San Cristoful y cun l Crist dla dumënies (Crist cun ntëurvia y picëi che fesc chiche lëura la dumënies)<ref>C.M. (Cristl Moroder): ''S. Cristoful sun la mureda dla dlieja da Sacun''. Calënder de Gherdëina 1982, pl. 3.</ref>. 

Sëura la pitla rëjes ie depënt na Madona dl bon cunsëi y n'ëura da surëdl. Dovia sëura l presbitere y sëura n viere turond ie depënta na crëusc de cardinal. Dut ntëur dlieja ie depëntes la stazions dla via crucis tl stil rococó.

Ntëur dlieja ie na pitla curtina, ulache ie suplida la jënt da Sacun, danter chisc l scultëur [[Vinzenz Peristi]] y l'alpinist Vinzenz Malsiner de Prà.

== La dlieja dedite ==
; Depënc a frësch dla scola de Persenon dl 15ejem secul dl presbitere.
<gallery>
File:Dlieja Sacun autere Urtijëi.JPG| L presbitere.
Dlieja Sacun apostul apsis a man dreta.jpg|San Iacun l jëun.
Dlieja Sacun apostul dut a man dreta.jpg|L apostul Giuda Tadeo.
Dlieja sacun pitura seura la absis a man ciancia.JPG|L pere dla dlieja Geronimo.
Dlieja Sacun fresco sëura lautere.JPG|L pere dla dlieja Ambrogio.
Fresco storia dlieja Sacun Gherdëina.jpg|Afrësch dla lijënda dl grof da Sacun.
</gallery>

; Depënc a frësch dla scola de Persenon dl 15ejem secul dl arch triunfal.
<gallery>
File:Dlieja Sacun Santa Ursula.JPG|S. Ursula.
File:Dlieja Sacun Santa Barbara.JPG|S. Berbla.
File:Dlieja Sacun Santa Maria Maddalena072.JPG|S. Madalena.
File:Dlieja Sacun Santa Catarina d'Alessandria.JPG|S. Catarina d'Alesandria.
File:Dlieja_sacun_Urtijëi_Santa_Dorotea.JPG|S. Dorotea.
File:Dlieja Sacun San Niculau.JPG|S. Miculau de Mira
</gallery>

L self dla dlieja ie 11,30 m. lonch, 7,75 m lerch y 8 m. aut.

L cor ie curì da afrësc dl 15ejem secul dla scola de [[Persenon]]. I auteresc ie barochs cun copies de statues dla familia di [[Vinazer]]. La drëta statues ie da udëi tl [[Museum Gherdëina]] a Urtijëi<ref>''Na bona idea realiseda (La copies dla scultures Vinatzer per la dlieja da Sacun''. Calënder de Gherdëina 1973,  pl. 72.</ref>. 
Chësta copies ie states fates per debant dai scultëures de Gherdëina dantaldut de gra al cruziamënt de Zenz Mussner dl Scizr  tl 1972. Tl 1978 ie stata inò tla dlieja da Sacun na gran rubaria ence dla pitures di pitli auteresc. Chëstes ie pona unides fates do. <ref>Śepl Mussner, Vinzenz Mussner, [[Amalia  Anderlan Obletter|Malia Obletter da Cudan]]: ''La Dlieja da Sacun''. Calënder de Gherdëina 1981 pl. 46.</ref>.

Tl Museum Gherdëina taca ncé dal 1960 l drap dla pascion dl 1600, che univa zacan tacà sù te dlieja tl tëmp de curëisema dan l autere. L drap, depënt cun culëur de tempera sun tëila de lin al scumenciamënt dl 17ejem secul, mostra 24 chedri cun szenes che va dala ntreda de Gejù a Gerusalem nchin ala Resurezion y festa de Pasca de Mei<ref>Museum de Gherdëina: ''L Drap dia Pascion ora dla dlieja da Sacun'' Calënder de Gherdëina 2003 pl. 43</ref>. 

La pitura dl gran autere ie de Franz Sebald Unterberger dl 1751. L ie na copia de Bruno Perathoner, l uriginel ie tl Museum Gherdëina.
A man ciancia dla cansla, n lëur de Ciascian Vinazer, ie depënc a frësch plutosc mel cunservei che conta dla lijënda de Jacun de Stetteneck te si viac a Santiago tla Spania. 
I pitli auteresc barocs à sëuravia scultures de angiuli drët nteressantes.
Gran lëur de derturamënt ie stat fat ti ani 1995-1997. Dales pertes dl arch triunfal, scundudes do i pitli auteresc, ie states metudes a lum autra pitures a frësch dl stil de chëles dl presbitere. A man drëta la adurazion di Trëi Rëiesc, dessot n S. Lenert y n S. Ingenuin (vëscul de Persenon). A man ciancia la nascita de Gejù y dessot mo  doi sanc. Dala pert dl parëi cun la cansla an mo metú ala lum n depënt a frësch de vëscul, che fova stat enghe curí da na man de ciauc<ref>Elisabeth Piccolruaz: ''Dertureda dla pitures dla dlieja da Sacun'' Calënder de Gherdëina 1999, pl. 138-141.</ref> <ref>Helmut Prinoth: ''I auteresc dla dlieja da Sacun vën derturei''. Calënder de Gherdëina 1999 pl. 142-143.</ref>.
[[File:Fresco San Jacun storia dlieja da Sacun Urtijëi.jpg|miniatura|Chedri dla lijënda de Jacun Stetteneck tla Spania.]]
Sula pert a man drëta dl self dla dlieja iel da udëi na scultura de lën depënta de San Iacun fata da Sepl Rifesser da Stufan tl 1900. 
<gallery>
Jakob-Heinrich-Maria.jpg|La pitura dl gran autere.
Dlieja sacun autere de man ciancia.JPG|L pitl autere de man ciancia.
Dlieja sacun chiena digon 098.JPG|L pitl autere de man drëta.
File:Christ Vinazer.jpg|L uriginel dl gran Crist, sën tl Museum.
Dlieja sacun chiena digon 101.JPG|La cansla.
</gallery>
Do n vedl banch dl baroch an abinà tla dlieja n depënt, bonamënter dl 1500, de na cripl cun i trëi rëiesc. La pert depënta che ie da udëi à la mesura de 120x80cm. L depënt ie sën al segur tla calonia de Urtijëi <ref>Bruno Perathoner y Albert Moroder: ''L depënt a uele sun lën dla dlieja da Sacun''. Calënder de Gherdëina 2012 pl. 96.</ref>. 
== Notes ==
<references />
== Bibliografia ==
* Thea Oschinsky: ''Das Urbar der St. Jakobskirche in Gardena von 1487.'' In: ''(Bozner) Jahrbuch für Geschichte, Kultur und Kunst.'' Bozen 1934.
* Franz Prugger: ''L Archif dla dlieja da Sacun''. [[Calënder de Gherdëina]] 1950, pl. 64.
* [[Tresl Gruber]]: La dlieja da Sacun''. Calënder de Gherdëina 1954, pl. 36-57.
* Leo Crepaz: ''La Storia dl Grof da Sacun''. Calënder de Gherdëina  1954, pl. 63.
* Margareth Runggaldier Mahlknecht, Karl Mahlknecht: ''St. Ulrich in Gröden – Kirchen und Kirchengeschichte. Eine Text- und Bilddokumentation''. Athesia Verlag, Persenon 1992 (tudësch).
* Toni Sotriffer: ''L plu vedl documënt dla dlieja da Sacun''. Calënder de Gherdëina 2002, pl. 45.
* Eugen Trapp: ''Kunstdenkmäler Ladiniens. Gadertal. Gröden. Fassatal. Buchenstein. Ampezzo''. Verlag  Istitut Cultural Ladin Micurà de Rü, 2003. ISBN 88 8171 044 7, pl. 186–194 (tudësch).
* Verena Niederegger Senoner: ''La scuviertes nueves sun l drap dla pascion da Sacun''.  Calënder de Gherdëina 2014 pl. 77-84.
* Ulrike Maierhofer: ''L ciampanil dla dlieja da Sacun ie unì derturà su. Ntan i lëures àn giatà tla codla d'or suinsom dl ciampanil dla dlieja n documënt drët nteressant''. Calënder de Gherdëina 2017, pl. 122.
* Franzl Moroder da Costa: ''La dlieja da Sacun''. Calënder de Gherdëina 2018, pl. 92.

[[Categoria:Dliejes de Gherdëina|Sacun]]
[[Categoria:Ert|Sacun]]
