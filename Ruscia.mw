{{Gherdëina}}{{Infobox Stat
|Bandiera                 = Flag_of_Russia.svg
|Blason                   = Coat_of_Arms_of_the_Russian_Federation.svg
|Inuem                    = Federazion Russa
|Inuem ufiziel            = Российская Федерация
|Capitela                 = [[Moscau]]
|Sënta guviern            =
|Inuem inn                = Государственный гимн Российской Федерации
|Inn                      = National Anthem of Russia (2000), instrumental, one verse.ogg
|Majera zità              = Moscau
|Lingaz 1                 = [[Lingaz rus|Rus]]
|Lingaz 2                 =
|Lingaz 3                 = 
|Lingaz 4                 = 
|Lingaz 5                 = 
|Abitanc                  = 147003104
|Data abitanc             = 2020
|Spersa                   = 17125191
|Ega                      = 13
|Monarch                  =
|Presidënt                = [[Vladimir Putin]] 
|Prim minister            = [[Mikhail Mishustin]]
|Canzelier                =
|Ann PIB                  = 2021
|PIB numinel              = 1710     <!--valor te miliarc-->
|PIB VPC                  = 4328    <!--valor te miliarc-->
|Munëida                  = [[Rubl rus]] (₽)
|TLD Internet             = .ru
|Prefis dl telefon        = +7
|Cherta                   = Russian Federation (orthographic projection) - Crimea disputed.svg
}}La '''Ruscia''' (per [[Lingaz rus|rus]]: ''Россия''; ''Rossíja''), ufizielmënter la '''Federazion Russa''' (''Российская Федерация''; ''Rossíjskaja Federácija''), ie n [[stat]] transcontinentel danter l’[[Europa]] y l’[[Asia]] y l plu gran stat dl mond aldó dla spersa cun {{formatnum:17125191}} km², che ie n utaf de la spersa dl mond ulache l se lascia viver. La Ruscia se destira ora per 11 [[zones d'orar]] y cunfina cun 16 stac, che ie l numer plu aut de uni nazion. La Ruscia à la nonejima majera populazion al mond cun zirca 145,5 milions de abitanc. La capitela y majera zità ie [[Moscau]], che ie ënghe la majera zità che ie dl dut te l'Europa. [[San Petersburg]] ie l zënter culturel de la Ruscia y si segonda majera zità. Autri gran zëntri urbans ie [[Novosibirsk]], [[Iekaterinburg]], [[Nijni Novgorod]] y [[Kasan]].<br>
I slavs de l'est ova furmà na grupa destinta te l'Europa danter l terzo y utaf secul d.C. L stat medievel dl [[Rus' de Kiev]] fova unit su tl 9ejim secul. Tl 988 ovel azetà l [[Cristianejim Ortodos]] dal [[Mper Bizantin]]. Do che l Rus' de Kiev fova tumà adalerch fova unic su n grum de pitli prinzipac, danter chisc l [[Gran Ducat de Moscau]] y [[Vladimir-Susdal]], la cuna de la Ruscia. Tl [[1547]] se ova [[Ivan l Spaventëus]] detlarà [[Zar]] y furmà l [[Zarat de la Ruscia]]. Nfin al [[18ejim secul]] se ova la Ruscia slargia ora dassënn tres [[cuncuista]], [[anescion]] y [[esplorazion]] y se ova svilupà dal [[Zarat de la Ruscia]] al [[Mper Rus]], l terzo majer [[mper]] te la storia. La monarchia fova stata tëuta ju do la [[Revoluzion Russa]] tl 1917 y la [[RSFS Russa]] fova deventà l prim stat al mond [[sozialist]] aldò dla costituzion. Do na viera zevila ova la RSFS Russa metù su l'[[Union Sovietica]] adum cun trëi autra republiches. L stat ie pona jit tres na perioda de industrialisazion asvelta che à custà la vita de milions de persones. L'Union Sovietica fova stata determinënta te la [[Segonda Viera Mundiela]] y ne'n fova unida ora coche na [[superputënza]] y l rival di [[Stac Unii]] ntan la [[Viera Frëida]]. L tëmp Sovietich ova purtà pro n valgun di svilups tecnologics plu mpurtanc dl 20ejim secul sciche l prim [[satelit]] fat dala persona y la prima persona che fova juleda su tl [[spazium]].<br>
Do la desfata de l'Union Sovietica tl 1991 se ova la RSFS Russa dat l'inuem de Federazion Russa. Do na crisa costituzionela tl 1993 oven metù su na nueva costituzion y la Ruscia ie da ilò incà deventeda na republica federela semi-presidenziela. Dal 2000 incà à [[Vladimir Putin]] duminà l sistem pulitich de la Ruscia y la democrazia à perdù valor, jan zeruch te n stat cun aspec autoriteres. <br>
L'economia de la Ruscia ie la 11ejima majera al mond ncont de [[PIB]] numinel y la sesta majera ncont de PIB a [[valivanza dl pudëi de compra]]. L ie n stat nutleèr y à la majera resserves de [[ermes nutleères]] al mond cun la cuarta majera spëisa per l militer. La Ruscia à la majera ressorses minereles y energetiches al mond y ie un di majeri produzënc de [[petruele]] y [[gas naturel]]. La ie n mëmber permanënt dl [[Cunsëi de Segurëza de la Nazions Unides]], n mëmber dl [[G20]], dl [[SCO]], [[BRICS]], [[APEC]], [[OSCE]] y [[WTO]]. La Ruscia à 30 sic de l'[[arpejon mundiela de l'UNESCO]].<br>

== Geografia ==
[[File:Russland_Relief.png|thumb|250px|left|Cherta topografica de la Ruscia.]]

== Storia ==
== Economia ==
== Pulitica ==

=== Partida aministrative ===
''Liej de plu tl articul: [[Partida de la Ruscia]]''<br>

La Ruscia ie na federazion che dal 2014 incà ie metuda adum da 85 sogec federei. De chisc ie [[Oblasć de la Ruscia|46 n oblast]] ([[lingaz rus|rus]]: область), [[Republiches de la Ruscia|22 na republica]] ([[lingaz rus|rus]]:: республика), [[Krais de la Ruscia|9 n krai]] ([[lingaz rus|rus]]:: край), [[Okrugsc autonomesc de la Ruscia|4 n okrug autonom]] ([[lingaz rus|rus]]:: автономный округ), [[Ziteies federeles de la Ruscia|3 ziteies federeles]] ([[lingaz rus|rus]]:: город федерального значения) y [[Oblast autonom judier|1 n oblast autonom]] ([[lingaz rus|rus]]:: автономная область).




=== Sogec federei ===
[[File:Map of federal subjects of Russia (2014).svg|center|690px|Federal subjects of Russia.]]

Uni soget federel de la Ruscia toca pra una de chësta sortes:

{| class="wikitable sortable"
! Spiegazion di sënies
! Descrizion
|-
| {{legend|#FFEC77|46&nbsp;[[Oblasć de la Ruscia|Oblasć]]}}
| L oblast ie la sort de soget federel che vën dant l plu suënz y che à n guvernëur local che vën lità. L inuem dl oblast ie suënz chël de la majerà zità ulache l à ënghe si sënta.
|-
| {{legend|#00C160|22&nbsp;[[Republiches de la Ruscia|Republiches]]}}
| La republiches à plu autonomia di oblasć y uni una à na si costituzion, rujeneda y legislatura. Ma a livel nternaziunel ieles reprejentedes dal guviern federel. Uni republica reprejentea na cërta mendranza linguistica y etnica.
|-
| {{legend|#FF9400|9&nbsp;[[Krais de la Ruscia|Krais]]}}
| N krai ie bëndebo medemo sciche n oblast. L titul ''krai'' à plu che auter n significat storich de ''tiera de cunfin'' y ti vën dat a raions che a n cër pont te la storia de la Ruscia ova la funzion de tiera de cunfin.
|-
| {{legend|#006989|4&nbsp;[[Okrugsc autonomesc de la Ruscia|Okrugsc autonomesc ]]}}
| N okrug autonom raprejentea na minuranza etnica scialdi granda, sciche la republiches, ma ne à nia chël livel de autonomia.
|-
| {{legend|#FF0037|3&nbsp;[[Ziteies federeles de la Ruscia|Ziteies federeles]]}}
| Gran ziteies che à na funzion sciche na region separeda.
|-
| {{legend|#C300FF|1&nbsp;Oblast atuonom}}
| L sëul oblast atuonom ie l [[oblast autonom judier]].
|}

=== Ziteies ===

La majera

== Notes ==
<references/>

{{Asia}}
{{Europa}}
[[Categoria:Ruscia| ]]
[[Categoria:Stac dl'Asia]]
[[Categoria:Stac dl'Europa]]
