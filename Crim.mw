{{gherdëina}}[[File:Satellite_picture_of_Crimea,_Terra-MODIS,_05-16-2015.jpg|thumb|Foto tres satelit de la Crim.]]La '''Crim''' ie na [[penijula]] te l'[[Europa urientela]]. La ie sun la costa a nord dl [[Mer Fosch]] y à na populazion de ntëur a 2,4 milions de abitanc, de chëi che la majera pert ie [[rusc]]. Dal [[2014]] incà ie la penijula sota l cuntrol de la [[Federazion Russa]]. La ie spartida su te la [[Republica de la Crim]] y la [[zità federela]] de [[Sevastopol]]. Ti uedli de la comunità nternaziunela y de la [[Nazions Unides]] ie la penijula pert de l'[[Ucraina]].

La Crim (ënghe tlameda la ''Penijula Taurica'') ie te la storia stata l cunfin danter l [[mond clasich]] y la [[stepa Pontica-Caspica]]. Si costes a sud fova states colonisedes dai [[grecs]] y po duminedes dai [[persians]], dal [[Mper Roman]] y dal [[Mper Bizantin]]. Ntan dut chësc tëmp fova la rujeneda plu adurveda te la Crim l [[lingaz grech|grech]] y la religion fova tl [[Medieve]] deventeda l [[cristianesim ortodox]]. Ala fin dl Mper Bizantin fova la penijula tumeda sota l cuntrol de la [[Republica de Genova]] y po rueda sota l [[Mper Ottoman]] nfin tl [[1783]] canche do la [[viera Russa-Ottomana (1768–1774)]] fovela rueda sota l [[Mper Rus]]. 

[[Categoria:Geografia]]
[[Categoria:Geografia de l'Europa]]
[[Categoria:Penijula]]
