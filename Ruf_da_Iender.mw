{{Gherdëina}}[[File:Basaltsäulen Jënder Gherdëina.jpg|miniatura|alt=L Ruf da Iender|L Ruf da Iender]]L '''ruf da Iender''' ([[tudësch]]: ''Salteriebach'', [[talian]]: ''Rio Saltria'') ie n [[ruf]] te [[Gherdëina]] che nasc sun [[Mont Sëuc]], regor tres la [[Iender|val de Iender]] y va tl [[Derjon]] a [[Soplajes]]/Mulin d'Odum tl chemun de [[Santa Cristina]] a n'autëza de zirca 1.300 metri.<br>

L Ruf da Iender ie sënz'auter l ruf plu salvèr de Gherdëina. L nasc sun la mont de [[Gardejea]] sun [[Mont Sëuc]], daujin al [[Jëuf da Duron]], regor tres i Bosc de Gardejea nfin ja [[Saltria]] y da ilò inant tres [[Iender]]. Te ''La Buja'' tolel su l [[ruf de Cunfin]] che nasc tl [[Plan da Cunfin]] plu a est ai piesc dl [[Saslonch]]. Da ilò inant fej l ruf ora l cunfin danter i chemuns de [[Ciastel (chemun)|Ciastel]] y [[Santa Cristina]].

L ruf ie lonch 8,7 km y cun n [[ciavuel idrografich]] de 33,6 km² tolel ite na gran pert de la Mont Sëuc.

Tl ciavuel idrografich ie dantaldut sas vulcanich de la grupa Fernazza. L ruf passa tres deponac dl [[Cuartener]]. L raion ntëur l ruf ie plu insu preies y montes, pona pastures y bosc da odla. L tòch plu in ju ie ërt y strënt. A l'autëza de Saltria vën tëuta ega dl ruf per fé [[strom]] y d'inviern per fé [[nëif]]. L'[[eghes pazies]] vën purifichedes a [[Pontives]].




[[Categoria:Ruves de Gherdëina]]
