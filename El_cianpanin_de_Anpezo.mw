{{Anpezan}}
[[File:Cortina07.JPG|thumb|El cianpanin de Anpezo]]
El '''cianpanin de sas bianco''', che l’é inze el zentro de ra val de [[Anpezo]], l’é fora de l’ordenario par ra so architetura e par el so štile no s’in ciata un conpaign inze ra vales de res [[Alpes]]. Anche es špirito e ra [[Storia dles valades ladines dles Dolomites|štoria]] de ra şente anpezana che l’aea fato su a ra metà de l’XIX secolo r’ea outretantofora de l’solito. Fato su con štile “neogotico”, che incraota l’ea de moda, l’à disegne e laorazios fines  sui volte dei arche e dei cornijoi. Ra cana r’é cuadrata, betuda su un zocolde sas lourà, che porta ra zèla de la cianpanes. Chesta zèla r’à cuatro gran buje fate a arco, intrà meşo se pó vede el caštel de ra cianpanes. Su in son, pede rapianeta e ra cuatro pontes, ra pianta cuadrata ra deenta a oto fazes. El cuerto a špizon l’à sora ra croš che darşonşe r’outeza de 67 metre.

Inalóra r’intenzion r’ea che el cianpanin noo l’arae no solo abù da portà ra colita cianpanes, ma da aé anche un arloio e cianpanes che fajea un conzerto conpaign de chel de ra tore de l’parlamento de [[London|Londra]], l’arae abù da segnàel tenpo zivil de ra comunità, el laoro, ra feštes e el despiajé. E pó gouja che l’ea poštà el “baricentro” de la val, l’arae veà ra ciaşes da l’mal da l’fó  gouja che sun piol  sarae štà un pošto par el vardafó. Ra rejos de ‘na architetura coši, foš ancuoi fora del tempo, ş’è dutes inze ra štoria de chešto fabricato e soralduto inze el špirito de ra comunità de Anpezo.

== Fontanes ==
Elsa Zardini, te ''Cultura Ladina'', Intendënza por les scores ladines, Balsan, 2007.
