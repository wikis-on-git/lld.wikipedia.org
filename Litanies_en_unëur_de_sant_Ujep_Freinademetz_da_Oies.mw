[[File:Statue of St Joseph Freinademetz in St Joseph Chapel of Yim Tin Tsai.JPG|thumb]]
'''Litanies en unëur de sant Ujep Freinademetz da Oies'''
<poem>
Seniëur, pietà! - Seniëur, pietà!
Crist, pietà! - Crist, pietà!
Seniëur, pietà!- Seniëur, pietà!
Crist, audenes! - Crist, audenes!
Crist, ejaudëscenes! - Crist, ejaudëscenes!
Die Pere dl ciel, ebes pietà de nëus!
Die Fi, redentor dl mond, ebes pietà de nëus!
Die Spirt Sant, ebes pietà de nëus!
Santa Trinità, un sëul Die, ebes pietà de nëus!
Santa Maria, prëia per nëus!
Sant Ujep, che ti es fat da pere al Fi de Die, prëia per nëus!
Vo duc Angiuli y Sanc de Die, priede per nëus!
Sant Ujep da Oies, servidëur fedel de Gejù Crist, prëia per nëus!
Preve, sometù deplën ala ulentà de Die,
Fuech d’amor per la urazion,
Plën de dedizion per la gloria de Die,
Laurant per la salvëza dla jënt,
Perdicadëur ardì dl’aurità,
Miscioner njinià daniëura al sacrifize,
Preve plën de bontà y d’amor,
Ideal dla vita dedicheda al servisc de Die,
Amant dla puvertà y pere dla puera jënt,
Ghilga dla castità,
Ejëmpl de ubedienza,
Tu plën de pazienza,
Tu che ne t’es nia cris la gloria de chësc mond, 
Tu ejëmpl de umeltà,
Tu che judes i dëibli y i amalei,
Tu aiut di pueresc y di perseghitei,
Tu aucat de chëi che patësc ngiustamënter,
Tu amich di pitli,
Tu ideal di jëuni,
Tu ejëmpl de virtù,
Tu imitadëur di Sanc de Die,
Tu gran devot de Maria,
Tu maester tl’adurazion dl Cuer de Gejù
Sant Ujep da Oies, prëienes ca:
- na fede viva – nëus te prion, ejaudëscenes!
- na speranza fërma tla proes dla vita
- n amor dedicà a Idie y al servisc dla jënt
- amor y fedeltà ala Dlieja
- na ubedienza ulentiva ai superiors
- festide per la cunverscion di nfediei y di piciadëures
- artenienza pra fé dl bën
- amor senzier per l Santiscim Sacramënt dl Autere
- speranza de arjonjer l paravis
- la grazia de na bona mort
Aniel de Die, tu toles demez i picëi dl mond, perdonenes, Seniëur!
Aniel de Die, tu toles demez i picëi dl mond, ejaudëscenes, Seniëur!
Aniel de Die, tu toles demez i picëi dl mond, ebes pietà de nëus!
Prëia per nëus, sant Ujep da Oies,
che deventonse dënies dla mpermetudes de Gejù Crist.
Prion!
Die de bontà, ti servidëur, sant Ujep da Oies, à per amor a ti y al proscim lascià si ncësa, per
ti purté la cuntentëza dla fede y la grazia de Gejù Crist ai fredesc y ala surans de tiera
furesta. Ejaudësc nosta supliches y mplenësc nce nëus de n amor njinià a se sacrifiché per té
y per nosc fredesc y nosta surans. De chësc te prions per Gejù Crist, nosc Seniëur. Amen.
</poem>

[[Categoria:Religion]]
