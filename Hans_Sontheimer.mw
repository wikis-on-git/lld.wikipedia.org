[[File:Doren,_hl_Johannes_Nepomuk_4.JPG|miniatura| Deckengemälde Hans Sontheimers in der Pfarrkirche Johannes Nepomuk in Doren: Maria mit Kind, der Hl. Nepomuk, die Hl. Katharina und der Hl. Gebhard]]
'''Johann „Hans“ Baptist Sontheimer''' (* 29de auril [[1906]] a [[Runcadic|Runggaditsch]], [[Gherdëina|Gröden]]; † 12 de setëmber 1981 a Dornbirn) fova n moler y scultëur de Gherdëina.

Hans Sontheimer fova l mut Josef Sontheimer, n moler y nduratëur unit tl 1893 da Oberstetten  te Gherdëina. Si pere ova maridà Teres na muta de Taddeo Oberbacher, n moler badiot, ulache l laurova. 

Ël ie jit tla scola d'ert a Urtijëi nchin al 1924 ulache l ova sciche maestri nce Adolf Keim y [[Ludwig Moroder]].

L ie nce jit a scola a Minca a studië dessëni desnut y dl cë pra l maester Schlegel.


Do l 1924 iel stat tla Akademie der Bildenden Künste München cun Hugo von Habermann y Olaf Gulbransson. De reviërs a Urtijëi al laurà pra Hermann Moroder mut de [[Josef Moroder Jumbiërch|Josef Moroder Lusenberg]].

Tl 1942 al messù jì a Dornbirn cun si pere che fova n tudësch y ad ëi ti ie nia stata cunzeduda la zitadinanza taliana.

A Donbirn y Bregenz à pona l Sontheimer nsenià tla scoles d'ert y laurà sciche moler.

== Mostres ==

* 1938 7. Mostra dl sindacat di artistc de Bulsan a Roma
* 1942 bienala d'ert a Bulsan
* 1942 3a mostra dl Gau a Dispruch
* 1976 „Kunst in Vorarlberg zwischen 1900 und 1950“ tl Vorarlberger Landesmuseum a Bregenz
* 1986 Mostra n lecurdanza tla cësa de cultura a Dornbirn

== Lëures ==

* Fresko cun San Cristoforo dl 1933 sun la cësa Pana a Urtijëi 
* Sun la ntreda dla cësa dla lia Mostra d'Ert a Urtijëi al depënt n fresco de 2 per 6 metri che mostra l'alegoria dl ert. L fresco ie stat curì tl 1972 y desdrù cun la vedla cësa.
* Per l valond de dlieja de Urtijëi al depënt l San Durich a ciaval y i trëi rëiesc.
* Fresco dl revëut dla dlieja de  Doren tl 1949
* Crist ziplà de lën per la dlieja di franzescans a Bludenz
* Cheder dla Pascion monumental (18 x9 m. ) per la dlieja de Dornbirn marcià.  
* Monumënt "Viac tla mort" tla curtina Dornbirn-Markt per la familia Rhomberg, 1954
* Relief de bront „Lazarus“ tla curtina Rheindorf a Lustenau per la familia Fulterer-Scheffknecht

== Bibliografia ==

* Paulina Moroder, Rudolf Moroder-Rudolfine: ''Hans Sontheimer 1906–1981''. [[Museum Gherdëina]], Urtijëi 1999.
[[Categoria:Uem]]
[[Categoria:Ert]]
