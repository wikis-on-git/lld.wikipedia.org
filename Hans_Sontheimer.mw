[[File:Valon vert de Urtijei detail.jpg|miniatura|Valon vërt dla dlieja de San Durich a Urtijëi.]]
{{Gherdëina}}
'''Johann „Hans“ Baptist Sontheimer''' (* [[29 de auril]] [[1906]] a [[Runcadic]], [[Gherdëina]]; † [[12 de setëmber]] [[1981]] a [[Dornbirn]]) fova n moler y scultëur de [[Gherdëina]].

Hans Sontheimer fova l mut Josef Sontheimer, n moler y nduratëur unit tl 1893 da [[Oberstetten]] te Gherdëina. Si pere ova maridà Teres na muta de Taddeo Oberbacher, n moler badiot, ulache ël laurova. 

L Sontheimer ie jit tla [[Scola d'Ert Urtijëi|scola d'ert a Urtijëi]] nchin al 1924 ulache l ova sciche maestri nce [[Adolf Keim]] y [[Ludwig Moroder]].

L ie nce jit a scola a [[Minca]] a studië dessëni desnut y dl cë pra l maester Schlegel.

Do l 1924 iel stat tla "Akademie der Bildenden Künste München" cun Hugo von Habermann y Olaf Gulbransson. De reviërs a Urtijëi al laurà pra [[Hermann Moroder]] mut de [[Josef Moroder Jumbiërch|Josef Moroder Lusenberg]].

Tl 1942 al messù jì a [[Dornbirn]] cun si pere che fova n tudësch y ad ëi ti ie nia stata cunzeduda la zitadinanza taliana.

A Donbirn y [[Bregenz]] à pona l Sontheimer nsenià tla scoles d'ert y laurà sciche moler.

== Mostres ==
* 1938 7. Mostra dl sindacat di artistc de [[Bulsan]] a [[Roma]]
* 1942 bienala d'ert a Bulsan
* 1942 3a mostra dl Gau a [[Dispruch]]
* 1976 „Kunst in Vorarlberg zwischen 1900 und 1950“ tl Vorarlberger Landesmuseum a Bregenz
* 1986 Mostra n lecurdanza tla cësa de cultura a Dornbirn

== Lëures ==

* Fresko cun San CristofUL dl 1933 sun la cësa Pana a Urtijëi 
* Sun la ntreda dla cësa dla [[Lia Mostra d’Ert|lia Mostra d'Ert]] a Urtijëi al depënt n fresco de 2 per 6 metri che mostra l'alegoria dl ert. L fresco ie stat curì tl 1972 y desdrù cun la vedla cësa<ref>Sofia Stuflesser: ''100 ani Circolo – Lia Mostra d’Ert''. Calënder de Gherdëina 2020, pl. 161 (foto dl afrësch).</ref>.
* Per l valon de [[Dlieja de San Durich|dlieja de Urtijëi]] al depënt l San Durich a ciaval y i trëi rëiesc.
* Fresco dl revëut dla dlieja de [[Doren]] tl 1949
* Crist ziplà de lën per la dlieja di franzescans a [[Bludenz]]
* Cheder dla Pascion monumental (18 x9 m. ) per la dlieja de Dornbirn marcià.  
* Monumënt "Viac tla mort" tla curtina Dornbirn-Markt per la familia Rhomberg, 1954
* Relief de bront „Lazarus“ tla curtina Rheindorf a [[Lustenau]] per la familia Fulterer-Scheffknecht
== Notes ==
<references/>
== Bibliografia ==
* Paulina Moroder, Rudolf Moroder-Rudolfine: ''Hans Sontheimer 1906–1981''. [[Museum Gherdëina]], Urtijëi 1999.
[[Categoria:Uem|Sontheimer]]
[[Categoria:Ert|Sontheimer]]
[[Categoria:Depenjadëures de Gherdëina|Sontheimer]]
[[Categoria:Scultëures de Gherdëina|Sontheimer]]
