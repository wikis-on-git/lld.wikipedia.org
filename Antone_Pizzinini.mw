{{Badiot}}
==Biografia==
Siur '''Antone Pizzinini''' é nasciü tl 1868 a Picenin a [[La Ila]] y é mort dl 1944. Al s'á dé jö cun le ciamp dl vocabolar dl [[ladin badiot]] por tröc agn alalungia y al á metü adöm le “Vokabulare badiot tudësk”, na gran recoiüda de parores ladines foss zënza en gran pert gnüdes desmentiades, dé fora da Guntram Plangg dla Université da Desproch dl 1966. Al á metü jö tl ladin dal [[Lingaz tudësch|todësch]] “La vita del servo de Dî [[Ujöp Freinademetz|Usöp Freinademez]]” de J.Baur y dl 1943 al traslaté dal todësch tl ladin la “Dottrina Cristiana pur l popolo “dl 1943 (resté manoscrit) <ref>Nosta jent, Persones y personalités dla Ladinia, UGLD</ref>.


<i>
<small>
Reverendo Siur Primiziant! 

<poem>
Al ê un de chisc agn n te möt da Sotrú, 
Che dijô al pere: "Lasceme jí a Porsenú, 
Iö ess tan ligrëza de jí a studié, 
I se prëii tan bel, dijede de sce." 
:Le pere ciara scerio y pënsa: A chësc fin 
:Messessi pa pié te chël gran tacuin, 
:Spo vëgnel pa lüje, lisier y sotí, 
:Ad avëi na te meja da mantigní. 
Mo al â ligrëza ince ël cun le pinsier, 
Chël Bel Dî, se ponsâl, se dëida pa vir', 
An mëss ma se mocé y indertöra se möie, 
Al é pa ince sües mëdes, ch' á dër n bun cör. 
</poem>
</small>
</i>

==Wikisource==
* [[:it:s:Reverendo Sür Primiziant!|Reverendo Sür Primiziant!]]
* [[:it:s:Siur Primiziant, Lascess' mo dì|Siur Primiziant, Lascess' mo dì]]

==Wikiversity==
*[[v:it:Antone Pizzinini|Antone Pizzinini]] ‎
==Wikidata==
[[d:Q23666634]]
==Lians==
*[https://ia601508.us.archive.org/26/items/ladinischen/9788860461063.pdf Rut Bernardi Paul Videsott ''Geschichte der ladinischen Literatur'']. 342.
==Notes==
<references />

== Plates colegades ==
*[[Persunaliteies ladines]]
*[[Ladin]]

[[Categoria:Cultura ladina|Pizzinini, Antone]]
