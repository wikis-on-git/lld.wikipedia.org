{{Gherdëina}}
[[File:Bula y Bulacia te Gherdëina.jpg|miniatura|500px|La frazion de Bula.]]

'''Bula''' ie na [[Frazion (Talia)|frazion]] dl chemun de [[Ciastel (BZ)|Ciastel]] te [[Gherdëina]]. Adum cun [[Sureghes]] y [[Runcadic]] iel una de la trëi frazions [[ladin|ladines]] dl chemun de [[Ciastel (BZ)|Ciastel]].
== Geografia ==
Bula ie a 1.500 metri de autëza, a man ciancia dl [[Derjon]] y sota [[Bulacia]]. A Bula vif presciapuech 150 persones, che rejona per la gran pert l [[ladin]]. 
== Storia ==
L prim iede ie Bula stata numineda tl ann 1288 dal grof Meinhards II. de Tirol-Görz coche ''ouf dem Pufel''. Te chësc documënt i unic nunziei sies mejes: Kontrün (Cuntruni), Platz (Plazes), Kost (Costa), Plan, Rofen (Rone), Ur (Dëur).
Tl 1473 ie sa Bula stat metù su n patronat per judé i pueresc. Chësc patronat ie po stat tëut ju dala cosra Maria Teresa dl 1775.

La vedla streda che purtova sa Bula, do ruf de Bula su, fova suënz sota l pericul de smueies. Perchël à la provinzia de Südtirol ti ani 2004-2006 fat na streda dai auti nueva de 1,6 km che porta sa Bula. Pert de chësta nueva streda ie n tunel de 700 metri. Sa Bula ruvun ncè tres n autra strada da ji a pé, tlameda streda de Ciastel. Sun chësta streda iel stazions dla via crucis. Na streda dai auti porta nce da Bula sun Mont de Sëuc pra l hotel Monte Piz.
Da Bula ie n troi che porta sun Bulacia. N ti disc l ''Schnürlsteig''.

== Dlieja == 
[[File:Hauptaltar Pfarrkirche Pufels.JPG|miniatura|sinistra|alt=L gran autere dla dlieja.|L gran autere dla dlieja.]]
L Patron dia [[Dlieja San Lenert, Bula|dlieja da Bula]] iè San Lenert Abat, protetëur di perjonieres y dl bestiam. La dlieja vën numineda l prim iëde tla scritures tl 1339. L ciampanil ie romanich cun n tët nuef dl 1895. La dlieja ie a una sëula naveda cun n revëut a barijel. L gran autere baroch à na pitura cun San Lenert y la Madona de Jakob Jenewein dl 1745.
La segra da Bula ie for stata tenida l di dla Santa Trinitá, la dumënia do Pasca de Mei.

Sa Bula che ie a n’autëza de 1.400-1.620 m sëura 1 livel di mer, cresciova zacan drët bën l'orde, la siëla y l’avëina. Tl 1956 fòvel sa Bula mo 56 ciampes. Perchël iel sa Bula mo mulins che univa mo adruvei fin ai ani 1970. Chisc ie unii derturei su, ie sota scunanza y ie da vijité.
L prim mulin ala basa ie l mulin da Droch, l segondo da Rumanon.
L mulin plu al auta ie chël da Zaramin derturà su tl 1983<ref>Maria Kostner: ''I mulins da Bula''. Calënder de Gherdëina  2000, pl. 104</ref>.

== Monumënc sota defendura ==
Sa Bula dal trëi monumënc sota defendura:
* I trëi mulins<ref>[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=15310 Mulins da Bula tla plata dla Provinzia di monumënc sota defendura.]</ref>. L mulin da Rumanon ie stat derturà per nteresamënt dla Lia per Natura y Usanzes tl 1999. L mulin de Droch y l mulin da Zaramin ie pona ënghe stai derturei<ref>Maria Kostner: ''I mulins da Bula''.  Calënder de Gherdëina 2000, pl. 104-107.</ref>. Autri doi mulins nen ie nia plu da udëi. L fova i mulins de Spizëch y l mulin de Cuntruni.
* La dlieja de San Lenert<ref>[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=15309 La dlieja de Bula tla plata dla Provinzia di monumënc sota defendura.]</ref>.
* La calonia de Bula cun si portal de sas, la Madona cun Bambin de Jakob Jenewein y la bela stua baroch<ref> [https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=15308 La calonia tla plata dla Provinzia di monumënc sota defendura.]</ref>.

== Monumënt naturel ==
N monumënt naturel sota defendura ie l Busc di Salvans o Busc dl Salvan<ref>Chertes ortofoto cun i toponims ladins. Chemun de Urtijëi. Sureghes, Runcadic, Bula, Mont Sëuc. 2017, ISBN 978-88-8171-126-0.</ref> sëura Bula, sota l troi che mëina sun Bulacia (''Schnürlsteig'')<ref>[http://gis2.provinz.bz.it/mapAccel/DataAccess.jsp?id=947 Busc di Salvans sota defendura dla Provinzia.]</ref>.
[[File:Busc di Salvans Bula Gherdëina.jpg|miniatura|alt=Busc di Salvans sëura Bula.|Busc di Salvans sëura Bula.]]
== Mejes ==
I mejes sa Bula ie aldò de n articul tl Calënder de Gherdëina dl 1951: Pedemònt, La Vies, Sciuz, Cësa Vedla, Rone, Pecëi, Costa, Plazes, Mëune, Cuntruni, Gërva, Triech, Dëur, Versëura, Mesavia, Zaramin, Anción, Putrì, Sanón, Cebla, Tuene, Pian, Droch, Rumanón y la Calonia<ref>''Inuemes de luesc y vedla cëses de Gherdëina''. Calënder de Gherdëina 1951, pl. 84.</ref>. Da njunté iel mo Culac<ref>Barbara Lanz, Sonja Mitterer: ''Höfekarte Gröden.'' Museum Gherdëina, Urtijëi 2014, ISBN 978-88-909015-0-8.</ref>

== Notes ==
<references/>

== Bibliografia ==
* Bula te ''Gherdëina dan 50 ani.'' Calënder de Gherdëina 1951, pl. 80-81.
* Tresl Gruber: ''La dlieja da Bula''. [[Calënder de Gherdëina]] 1960, pl. 77-82.
* Laura Ciechi: ''700 ani Bula y Runcadic''. Calënder de Gherdëina 1989 pl. 28.
[[Categoria:Gherdëina]]
[[Categoria:Ladinia]]
