{{Gherdëina}}
'''Bula''' ie na frazion dl chemun de [[Ciastel (BZ)|Ciastel]] te [[Gherdëina]]. Adum cun [[Sureghes]] y [[Runcadic]] iel una de la trëi frazions [[ladin|ladines]] dl chemun de [[Ciastel (BZ)|Ciastel]].
== Geografia ==
Bula ie a 1.500 metri de autëza, a man ciancia dl [[Derjon]] y sota [[Bulacia]]. A Bula vif presciapuech 150 persones, che rejona per la gran per l [[ladin]]. 
== Storia ==
L prim iede ie Bula stata numineda tl ann 1288 dal grof Meinhards II. de Tirol-Görz coche ''ouf dem Pufel''. Te chësc docum¨nt i unic nunziei vën nunziëi sies mejes: Kontrün (Cuntruni), Platz (Plazes), Kost (Costa), Plan, Rofen (Rone), Ur (Dëur).
Tl 1473 ie sa Bula stat metù su n patronat per judé i pueresc. Chësc patronat ie po stat tëut ju dala cosra Maria Teresa dl 1775.

La vedla streda che purtova sa Bula fova suënz sota l pericul de smueies. Perchël à la provinzia de Südtirol ti ani 2004-2006 fat na streda nueva de 1,6 km che porta sa Bula. Pert de chësta nueva streda ie n tunel de 700 metri.
Da Bula ie n troi che porta sun Bulacia. N ti disc l ''Schnürlsteig''.

L dì de segra de Buia ie la festa dia SS. Trinità.
[[File:Bula y Bulacia te Gherdëina.jpg|miniatura|left|500px|La frazion de Bula.]]
== Dlieja == 

L Patron dia dlieja da Bula iè San Lenert Abat, protetëur di perjonieres y dl bestiam. La dlieja vën numineda l prim iëde tla scritures tl 1339. L ciampanil ie romanich cun n tët nuef dl 1895. La dlieja ie a una sëula naveda cun n revëut a barijel. L gran autere baroch à na pitura cun San Lenert y la Madona de Jakob Jenewein dl 1745.
La segra da Bula ie for stata tenida l di dla Santa Trinitá, la dumënia do Pasca de Mei.


* Tresl Gruber: ''La dlieja da Bula''. [[Calënder de Gherdëina]] 1960, pl. 77-82.
* Laura Ciechi: ''700 ani Bula y Runcadic''. Calënder de Gherdëina 1989 pl. 28.
[[Categoria:Gherdëina]]
[[Categoria:Ladinia]]
