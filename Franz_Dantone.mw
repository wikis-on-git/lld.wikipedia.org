{{Gherdëina}}
'''Franz Dantone''', nasciù sciche Franz Pascalin y dit nce Francesco Dantone Pascalin (* [[23 nuvëmber]] [[1839]];† [[2 merz]] [[1909]]) ie stat n fotograf dla [[Fascia|Val de Fascia]].
== Vita ==
Dantone ie nasciù da na puera familia de paures ma bele a 20 ani a'l ulù ji tl foresto per se cialé l mond. Ti primes laurovel sciche muradëur y da tisler ma prësc al scumencià a se nteressé de fotografia che fova nlëuta zeche scialdi de nuef. A [[Salzburg]] y Minca y te truepesc posc ora per l'Europa al mparà lauran l ert dl fotograf. Ntëur l 1850 sen iel inò unit a cësa a Gries te Fascia, ulache l messova ncé fé de autri mestieres per se tré l viver. L jiva dlonch ora per la montes dl Tirol a fé fotos y chëstes ovel nce mustrà te doi mostres a Salzburg y a Dispruch. Ora de fé si lëur à Dantone laurá truep per la lies. L ie stat fundadëur di destudafuech de [[Cianacei]], fundadëur dla sezion locala dl [[Deutscher und Österreichischer Alpenverein]] (DÖAV), se al cruzià de fé su y mëter a ji la utia Contrin sota la [[Marmolada]] ulache l à vivù nce i ultimi ani de si vita. Ël fova n gran amich dl scritëur [[Karl Felix Wolff]].
 
== Fotos de Dantone ==
<gallery>
Alois Kostner y Ferdinand Stuflesser a Pruca Foto Dantone.jpg|Alois Kostner y Ferdinand Stuflesser sentei tla cales a [[Pruca]].
Familia Felizita Unterplatzer Josef Moroder Jumbiërch.jpg|La familia de [[Josef Moroder Jumbiërch|Josef Moroder da Jumbiërch]] a Urtijëi.
Dantersasc Saslong.jpg|La utia de Dantersasc.
</gallery>

=== Bibliografia ===
* Chiocchetti Nadia: ''Nosta Jent. Persones y personalités dla Ladinia''. Union Generela di Ladins dles Dolomites. pl. 34-35 ISBN 88-901703-4-4.
== Cëla nce ==
*[[Commons:Category:Franz Dantone|Fotos de Franz Dantone sun Commons]]

[[Categoria:Uem|Dantone, Franz]]
[[Categoria:Persona Ladina|Dantone, Franz]]
