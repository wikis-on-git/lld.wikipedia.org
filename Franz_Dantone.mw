{{Gherdëina}}
'''Franz Dantone''', nasciù sciche Franz Pascalin y dit nce Francesco Dantone Pascalin (* [[23 nuvëmber]] [[1839]];† [[2 merz]] [[1909]]) ie stat n fotograf dla [[Fascia|Val de Fascia]].
== Vita ==
Dantone ie nasciù da na puera familia de paures ma bele a 20 ani a'l ulù ji tl foresto per se cialé l mond. Ti primes laurovel sciche muradëur y da tisler ma prësc al scumencià a se nteressé de fotografia che fova ntlëuta zeche scialdi de nuef. A [[Augsburg]] y Minca y te truepesc posc ora per l'Europa al mparà lauran l ert dl fotograf. Ntëur l 1850 sen iel inò unit a cësa a [[Cianacei|Gries]] te Fascia, ulache l messova ncé fé de autri mestieres per se tré l viver. L jiva dlonch ora per la montes dl Tirol a fé fotos y chëstes ovel nce mustrà te doi mostres a [[Salzburg]] y a Dispruch ala fin dl 800. Ora de fé si lëur à Dantone laurá truep per la lies. L ie stat fundadëur di destudafuech de [[Cianacei]], fundadëur dla sezion locala dl [[Deutscher und Österreichischer Alpenverein]] (DÖAV) tl 1890, se al cruzià de fé su y mëter a ji tl 1895/1896 la utia Contrin sota la [[Marmolada]] ulache l à vivù nce i ultimi ani de si vita. Tl 1906 se al mpegnà de fé su na utia sun Ciadenat sënza avëi pedù udëi l resultat de si mpëni. Ël fova scialdi cunesciù ora de ca y n gran amich dl scritëur [[Karl Felix Wolff]]<ref>[https://www.micura.it/upload-ladinia/files/215.pdf Ulrike Kindl: ''Zum Problem der Quellenlage zu K. F. Wolffs Dolomiten Sagen''.]</ref><ref>[https://docplayer.org/203393195-Karl-felix-wolff-und-die-literatur-der-dolomitenladiner-das-volk-der-leidvollen-schoenheit-1.html Rut Bernardi: ''Karl Felix Wolff und die Literatur der Dolomitenladiner''.]</ref>. Ël fova nce lià cun la Union di Ladins de Dispruch. Si mpëni per l Tiroler Volksbund<ref>''Tiroler Volksbund''. [[Calënder de Gherdëina]] 1914, pl. 33.</ref> fova grand per defënder la minoranzes<ref>[https://diglib.uibk.ac.at/download/pdf/4268799?name=2.3.1907 ''Irredentistische Erfolge'' Innsbrucker Nachrichten.  1907 pl. 1.]</ref>.

Ël fova maridà cun Maria Unterhauser sënza che i ebe pedù avëi muntons.

L'[[Istitut Cultural Ladin “Majon di fascegn”|Istitut Culturel Ladin a San Jan]] à na gran culezion de fotos dl Dantone.

A Cianacei iel na streda ntituleda a Franz Dantone.

== Fotos de Dantone == 
<gallery>
Alois Kostner y Ferdinand Stuflesser a Pruca Foto Dantone.jpg|[[Alois Kostner]] y [[Ferdinand Stuflesser]] sentei tla cales a [[Pruca]].
Familia Felizita Unterplatzer Josef Moroder Jumbiërch.jpg|La familia de [[Josef Moroder Jumbiërch|Josef Moroder da Jumbiërch]] a Urtijëi.
Dantersasc Saslong.jpg|La utia de Dantersasc.
</gallery>

== Notes ==
<references/>
=== Bibliografia ===
* Chiocchetti Nadia: ''Nosta Jent. Persones y personalités dla Ladinia''. Union Generela di Ladins dles Dolomites. pl. 34-35 ISBN 88 901703 4 4.
* Dantone F. - Artoni C. - Pellegrinon B. (a cura di): ''La Val di Fassa a fine Ottocento''. Nuovi Sentieri, Belluno 2001.

== Cëla nce ==
* [[Commons:Category:Franz Dantone|Fotos de Franz Dantone sun Commons]]
* [http://www.minoranzelinguistiche.provincia.tn.it/notizie%20minoranze/notizie%20locali/pagina73.html Mostra de Claus Soraperra sun Franz Dantone.]
* [https://www.instagram.com/franzdantonepascalin/?hl=en Franz Dantone su Instagram.]
* [https://www.ladinsdefascia.it/mizacoles-de-storia/franz-dantone-pascalin Mizacoles de istoria sun Franz Dantone - Cunteda de Fernando Brunel per la Union di Ladins]

[[Categoria:Uem|Dantone, Franz]]
[[Categoria:Persona Ladina|Dantone, Franz]]
