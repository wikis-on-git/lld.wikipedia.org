{{Gherdëina}}
'''Sabina Willeit''' ie n mezzosopran de [[Sëlva]].

La ie nasciuda a Bulsan da na familia ladina y à frecuentà l Conservatorio Claudio Monteverdi de [[Bulsan]] arjunjan l diplom cun la nota plu auta.

Dl 2001 ala venciù l concurs As.Li.Co. de Milan.
Dl 2005 ala tëut pert all`Accademia Rossiniana de Pesaro.

Da prutagonista ala ciantà pra chësta operes: Faust (Margherita) de Gounod, Il Giocatore (Serpilla) de Cherubini, Così fan Tutte (Dorabella), Idomeneo (Idamante), Le Nozze di Figaro (Cherubino), La Clemenza di Tito (Sesto) de Mozart, L'equivoco stravagante (Ernestina), Il Barbiere di Siviglia (Rosina) y Cenerentola (Angelina) de Rossini, I Capuleti e i Montecchi (Romeo) de Bellini, Don Carlo (Eboli) y Il Trovatore (Azucena) de Verdi, Contes d'Hoffmann (Nicklause) de Offenbach, Das Rheingold (Fricka), Die Walküre (Fricka), Götterdämmerung (Waltraute y Secunda Norna) de Wagner (cianten ince les cater perts pla Tetralogia, da Pasca 2011 a Karlsruhe), Arlecchino (Colombina) de Busoni, Pulcinella de Stravinsky, Ariadne auf Naxos (Der Komponist) de Strauss, Le Ciastel de Barbablù (Judith) de Bartok, Euryanthe (Eglantine) de Weber, Samson et Dalila (Dalila) de Saint-Saens, La Gioconda (Laura) de Ponchielli.

== Plates web ==
* [http://www.sabinawilleit.it/ita/index.htm Plata web de Sabina Willeit]
* [https://www.operabase.com/artists/sabina-willeit-15281/it Sabina Willeit su Operabase]
[[Categoria:Fëna|Willeit, Sabina]]
[[Categoria:Musiga|Willeit, Sabina]]
[[Categoria:Persones de Gherdëina|Willeit, Sabina]]
