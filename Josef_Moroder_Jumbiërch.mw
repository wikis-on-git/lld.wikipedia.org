{{Gherdëina}}
[[File:Lusenberg Annamaria.jpg |thumbnail|Bera Sepl cun si prima fëna Annamaria Sanoner tl 1869 n viac da noza a Minca]]Bera '''Sepl Moroder da Jumbiërch''' (cunesciù ora de [[Gherdëina]] sciche '''Josef Moroder Lusenberg'''), fova n [[artist]] de [[Gherdëina]]. Ël ie nasciù ai 28 de mei [[1846]] sa [[Scurcià]] a [[Urtijëi]] y ie mort ilò ai 17 de fauré 1939. 

Ël fova n mut de Vinzenz Moroder y Annamaria Schmalzl de Christl Pech. I fredesc dl pere fova gran marcadënc a [[Ancona]] y bera Vinzenz gran paur sa Scurcià.  Bel da jëunn, tl 1862, à Bera Sepl arpà da si [[berba]] [[da n corn]],  J. Dominik Proder,  l luech de Jumbiërch ulache l ie jit a sté duta si vita. 

Bera Sepl à maridà si prima fëna Anna Maria Senoner, muta dl ost da Mauritz, persona de gran sensibilità aldò che n vëich dala rezetes da cujiné che la à scrit y che ie unides publichedes te n liber. Do avëi abù cater fions:  [[Johann Baptist Moroder|Batista]],  Josef, Maria y Emilie ie Anna Maria morta de pert – coche l suzedova drët suënz nlëuta. Bera Sepl à po cunesciù y maridà a [[Trënt]] la marcadënta de antiquariat Felizita Unterplatzer y  a abù da ëila mo 12 fions:  [[Wilhelm Moroder-Lusenberg|Wilhelm]], Emma, [[Friedrich Moroder|Friedrich]], Alfons, Josef, Hermann, Vinzenz, Gisela, Aurelia, Hermann, Anton y [[Otto Moroder|Otto]]<ref>[http://www.moroderfamily.com/img/family-tree/moroder-family-tree-5000px.jpg Lën genealogich dla familia Moroder.]</ref>. Feter duta si mutans y mutons ie stac artisć de gran talënt. 

Bera Sepl ie tl 1876 jit a studië tla ''Cademia'' de [[Minca]] coche doi si fredesc Giuani tl 1870  y Leopold tl medemo ann. Do i ani dla Cademia de Minca ie bera Sepl mo stat sculé dl moler Franz Defregger per cater ani. 


Veronika Rubatscher, la scritëura nazional-populera de [[Persenon]] à scrit la vita de Bera Sepl te n roman ciancià tl [[ladin gherdëina|gherdëina]] dala maestra anda Elsa da Passua.

== Lëures ==
Bera Sepl a depënt truep te si longia vita,  n dij pasa mile chedri a uele, la majera pert vendui ora per l mond y perdui, scultures sciche ''la addolorata'' y ''la vergine''te [[dlieja de San Durich]] a Urtijëi. I lëures plu vives, modernes y frësc ie i aquarei y la truepa schizzes te pitli libri che l purtova cun se y ulache l nutova su dl dut, stories de cronica dl luech, notizies da zacan y  si pensieres.
<gallery>
Lusenberg-Michael-1879.jpg‎|Arcangiul Michiel tla dlieja de San Antone a Urtijëi
Lusenberg-Immaculata-1876.jpg‎|left|Madona tla dlieja de San Antone
Lusenberg-Virgin.jpg|Madona sun autere de dlieja de San Durich de Urtijëi
Lusenberg-wise-men.jpg‎|I trei reiesc sun autere dla dlieja de San Durich de Urtijëi
Lusenberg-Addolorata.jpg‎|Mater Dolorosa tla dlieja de San Durich a Urtijëi
</gallery>

== Notes ==
<references />
== Bibliografia ==
* Sybille Moser-Ernst: ''Josef Moroder Lusenberg. Ein Künstlerfürst in der Provinz – Pinakoplastiker und Maler''. Rosenheimer Verlagshaus, Rosenheim 2016, ISBN 978-3-475-54552-8.
* Elfriede Perathoner Bergmeister: ''Grödner Krippenschnitzkunst.'' Folio Verlag Wien/Bozen 2004, ISBN 3 85256 279 1. Pl. 62-63.
* Calender dl 1987 plata 104-108 sun la mostra dedicheda a bera Sepl - test y fotografies de Robert Moroder.
* Komitee für die Drucklegung des Moroder-Stammbuches. Die Moroder, Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung - Geschichte - Biographien - Anhang. Beitrag zur tirolischen Familienforschung. Scrit da [[Edgar Moroder]]. Eigenverlag, St. Ulrich in Gröden 1980. Plates 188-204.
== Per savëi de plu sun Bera Sepl ==
{{Commons|category:Josef Moroder-Lusenberg | Bera Sepl da Jumbiërch}}

== Autra Plates ==
* [http://fetalmedicine.tripod.com/tlancon/ Pitla culezion de schizes]
* [https://web.archive.org/web/20160313002030/http://www.lusenberg.com/lusenberger/lusenberg.html ... danter l'auter: Markus Vallazza sun Bera Sepl]
* [https://www.museumgherdeina.it/185.html Museum de Gherdëina a Urtijei]
[[Categoria:Persona ladina|Moroder, Josef Jumbiërch]]
[[Categoria:Scultëures de Gherdëina|Moroder, Josef Jumbiërch]]
[[Categoria:Artist|Moroder, Josef Jumbiërch]]
