[[File:Lusenberg Annamaria.jpg |thumbnail|Bera Sepl cun si prima fëna Annamaria Sanoner tl 1869 n viac da noza a Minca]]
[[File:Lusenberg-Michael-1879.jpg‎ |thumbnail|Arcangiul Michiel tla dlieja de San Antone a [[Urtijei]]]]
[[File:Lusenberg-Immaculata-1876.jpg‎ |thumbnail|left|Madona tla dlieja de San Antone]]

Bera '''Sepl Moroder da Jumbiërch''' (cuneschiu ora de Gherdëina sciche Josef Moroder Lusenberg), ie nasciù ai 28 de mei 1846 sa Scurcià a [[Urtijëi]] y mort ilo ai 17 de faure 1939. 
[[File:Lusenberg-Addolorata.jpg‎ |thumbnail|Mater Dolorosa]]

El fova n mut de Vinzenz Moroder y Annamaria Schmalzl de Christl Pech.  I fredesc dl pere fova gran marcadënc a Ancona y bera Vinzenz gran paur sa Scurcià.  Bel da jëun, tl 1862, a Bera Sepl arpà da si berba da n corn,  J. Dominik Proder,  ‘l luech de Jumbiërch ulache l ie jit a ste duta si vita. 
[[File:Lusenberg-Virgin.jpg  |thumbnail|left|Madona sun autere de dlieja de Urtijëi]]
[[File:Lusenberg-wise-men.jpg‎ |thumbnail|left|I trei reiesc sun autere dla dlieja de Urtijëi]]
Bera Sepl a marida si prima fëna Anna Maria Senoner, fia dl ost da Mauritz, persona de gran sensibilita aldo che n vëich dala rezetes da cujine che la a scrit y che ie unides publichedes te n liber. Do avei abu cater fions:  Batista,  Josef, Maria y Emilie ie Anna Maria morta de pert – coche l suzedova dret suënz nlëuta. Bera Sepl a po cunesciu y maridà a Trënt la marcadënta de antiquariat Felizita Unterplatzer y  a abu dad eila mo 12 fions:  Wilhelm, Emma, Friedrich, Alfons, Josef, Hermann, Vinzenz, Gisela, Aurelia, Hermann, Anton y Otto. Feter duta si mutans y mutons ie stac artisc de gran talent. 

Bera Sepl ie tl 1876 jit a studie tla Cademia de München coche doi si fredesc Giuani tl 1870  y Leopold tl medemo an. Do i ani dla Cademia de Muenchen ie bera Sepl mo stat sculè dl moler Franz Defregger per cater ani. 


Veronika Rubatscher, la scriteura nazional-populera de Persnon a scrit la vita de Bera Sepl te n roman ciancia tl Gherdëina dala maestra anda Elsa da Passua.

Bera Sepl a depënt truep te si longia vita,  n disc pasa mile chedri a uele, la masra pert vendui ora per l mond y perdui, scultures sciche la addolorata y la vergine te dlieja a Urtijëi. I lëures plu vives, modernes y fresc ie i aquarei y la truepa skizzes te pitli libri che l purtova cun se y ulache l nutova su dl dut, stories de cronica dl luech, notizies da zacan y  si psieres.

== Per savei de plu sun Bera Sepl ==
{{Commons|category:Josef Moroder-Lusenberg | Bera Sepl da Jumbiërch}}

* Calender dl 1987 plata 104-108 sun la mostra dedicheda a bera Sepl - test y fotografies de Robert Moroder.
* Komitee für die Drucklegung des Moroder-Stammbuches. Die Moroder, Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung - Geschichte - Biographien - Anhang. Beitrag zur tirolischen Familienforschung. Scrit da Edgar Moroder. Eigenverlag, St. Ulrich in Gröden 1980. Plates 188-204.

== Autra Plates ==
* [http://fetalmedicine.tripod.com/tlancon/ Pitla culezion de schizes]
* [http://www.geocities.com/alpinus5/lusenberger/vallazza.html Markus Vallazza sun Bera Sepl]
* [https://www.museumgherdeina.it/185.html Museum de Gherdëina a Urtijei]


[[de:Josef Moroder-Lusenberg]]
[[en:Josef Moroder-Lusenberg]]
[[it:Josef Moroder-Lusenberg]]
