
[[File:Alois_Kostner_Gröden.jpg|miniatura|Pultret de  Alois Kostner ntëur l 1890]]
[[File:Sankt_Rochus_Altar_Fonteklaus_Lajen.jpg|sinistra|miniatura|Autere depënt y ndurà de Alois Kostner tla capela  San Roch a Fonteklar Laion.]]
[[File:Grödner_Pilger_in_Jerusalem_1898.jpg|miniatura|Alois Kostner cun l Dr. Conrad Moroder y l curat Franz Anderlan a Gerusalem<ref name="tirol">Pater Angelus Stummer: ''Tirol an des Erlösers Grab''. Persenon 1899.</ref>.]]
'''Alois Kostner''', encé tlamà ''Luis Moler'' , (* 8 de mei  [[1856]] a [[Badia|La Ila]], [[Val Badia]]; † 29 de mei [[1918]] a [[Urtijëi]]) ie stat n moler y nduradëur a Urtijëi.

== Biografia ==
Kostner à scumencià sciche lerner te [[Plan (frazion de Sëlva)|Plan (Sëlva)]], ie jit tla [[Scola d'Ert Urtijëi|scola d'ert a Urtijëi]] y tl 1879 a [[Minca]] per mparè l nduré.

Si loma Genoveva, tlameda ncë Sefa dala cazines, stajova sul luech de Planaces tla Bruscia de Urtijëi. Ëila fova cunesciuda per fé cazines coche n les porta cun l guant dala Gherdëina<ref>[[:File:Kostner Genovefa.jpg|Sefa dala cazines loma de Alois Kostner]].</ref>. Tl 1883 à Kostner cumprà la cësa Pana, dita ncé Pertan, daujin al puent de Pana a Urtijëi. Ël à pona maridà Giuana Stuflesser-Petlin, sor de Ferdinand Stuflesser, che ova metù su na gran berstot per fé auteresc. Ëi à abù cin mutons: Johann, Marianna, Ferdinand, Engl y Cisca.

Kostner à ngrandí la cësa de Pana y fabricà leprò mo doi autra cëses, ulache l ova de gran berstots per depënjer sanc y mascimamënter auteresc fac da si cunià Ferdinand che univa mandei ora per dut l mond.

Tl 1898 ie Alois Kostner jit n pelegrinage a Gerusalem<ref>[https://web.archive.org/web/20160316093451/http://lusenberg.com/jerusalem.html Iaco Rigo: ''The pilgrimage of my grandsire Alois Kostner da Pertan (Luis Moler) to the Holy Land.'']</ref>. Ilo ovl lascia na pitura tl Hospiz dl Austria pra la 6a stazion dla Via Crucis y che ie mo iló da udëi. Da Gerusalem  à Kostner purta reliquies che ie  cunservedes tla Madona dla dlieja dl luech ulache l ie nasciú<ref>Karl Gruber: ''Kunst im Gadertal.'' Tappeiner Verlag, Bulsan 1987, ISBN 88-7073-042-5, S. 124.</ref>.

Tl 1908 a Kostner finanzià na cësa de scola dla Barmherzige  Schwestern a Bulsan y à pona giatà la bedaia Pro Ecclesia et Pontefice dal Vatican.

Coche truepes moleri dl 1800 fova Kostner ncé fotograf y à pultrà ju duc i mejes de Gherdëina.

[[File:Large-format-camera_Globus-M-34.jpg|sinistra|miniatura|Kostner adruvova avisa na tel camera.]]
[[File:Pilge_in_Jerusalem_Alois_Kostner_Gröden.jpg|miniatura|La Pitura che Kostner à lascià al Ospiz a Gerusalem y che ie mo da udëi iló.]]
[[File:Alois Kostner y Ferdinand Stuflesser a Pruca Foto Dantone.jpg|miniatura|alt=Alois Kostner y si cunià Ferdinand Stuflesser a Pruca te na foto de  Dantone.|Alois Kostner y si cunià Ferdinand Stuflesser a Pruca te na foto de  [[Franz Dantone|Dantone]].]]

== Leteratura ==

* Pater Angelus Stummer: ''Tirol an des Erlösers Grab. Pilgrims Reise-Erzählungen vom Tirol-Vorarlberger Papst- und Kaiserjubiläums-Pilgerzuge''. Persenon 1899, pl. 13, 287, 390.
* Kostner, Alois. Te: Österreichisches Biographisches Lexikon 1815–1950 (ÖBL). Band 4, Verlag der Österreichischen Akademie der Wissenschaften, Wien 1969, pl. 156.
* Paulina Moroder, Eugen Trapp: ''L lëur d’auteresc te Gherdëina, 1700–1940''. Calënder de Gherdëina 2001, Union di Ladins de Gherdëina Urtijëi 2000, pl. 72–77.
* Chiocchetti Nadia: ''Nosta Jent. Persones y personalités dla Ladinia''. Union Generela di Ladins dles Dolomites. Fotolito Longo bonamënter 2005, ISBN 88-901703-4-4, pl. 80–81 y pl.. 218–219.

== Weblinks ==
* [https://web.archive.org/web/20160314092454/http://lusenberg.com/jerusalem.html Fotos y material biografich]

== Notes ==
<references />
[[Categoria:Uem|Kostner, Alois]]
[[Categoria:Depenjadëures de Gherdëina|Kostner, Alois]]
[[Categoria:Persona ladina|Kostner, Alois]]
[[Categoria:Fotografia|Kostner, Alois]]
