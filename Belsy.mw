{{Gherdëina}}
'''Belsy''' (* 23 de dezëmber 1984 a Kerala, [[India]]), si drët inuem ie ''Belsy Demetz'', ie na ciantarina de [[Gherdëina]] de mujiga populera, dita nce mujiga da mont. Al scumenciamënt de si cariera ala adruà l inuem ''Belsy Khan''.

== Vita ==
Cun l'etá de un en an ie Belsy, nasciuda tl India, unida tëuta su da Erika Prucker y Raimund Demetz de [[Sëlva]] y ie cresciuda su te Gherdëina.
Bele cun set ani à Belsy fat pea al festival ''Zecchino d'Oro'' y fajova pert dl Cor di Mutons de Sëlva.
Tl ann 2000 ie Belsy unida liteda ''Exon Girl 2000'' t1 cuncors de belëza n ucajion dla fiera ''Tip Hotel'' a [[Burnech]]<ref>''Cronica 2000''. [[Calënder de Gherdëina]] 2001, pl 213.</ref>.
Si usc pon audì per l prim iëde sun na CD "Bon Nadel", data ora dala [[Union di Ladins de Gherdëina]] cun l produtëur Sisi Records<ref>Egon Vinatzer: ''Belsy terza al Grand Prix 2003''. Calënder de Gherdëina 2004, pl. 182</ref>.
Ai 11 de mei dl 2002 ie unides presentedes te Cësa de Cultura de Sëlva la CD’s ''Alles was vom Herzen kommt'' de  Belsy  y ''Ein Herz voll Liebe'' de Mark Mussner.<ref>''Cronica 2002''. Calënder de Gherdëina 2003, pl. 244.</ref>.
L'ann 2002 iela stata a [[Ciastel (chemun)|Ciastel]] al ''Festival'', doche fova unit ora si prima CD.
Tl 2003 pra l ''Grand Prix der Volksmusik'' cun l titul ''Heimat entsteht'' ala arjont adum cun 8 ciantarins seleziunei dl [[Cor Sasslong]] l terzo post<ref>Egon Vinatzer: ''Belsy terza al Grand Prix 2003''. Calënder de Gherdëina 2004, pl. 182</ref>. 

L ann daldò ala arjont l segondo post al ''Grand Prix der Volksmusik'' do i ''[[Die Ladiner]]'' cun la ciantia ''Madre di Dio'' scrita da Marco Diana y Heiner Graf, produtëur Luis Stuflesser. Passa 6.000 persones fova tla «Stadthalle» de Viena a scutê su chësc cunzert y n rata ntëur 10 milions de persones dan la televijons; la sëira ie unida data tres n Eurovijion la RAI, l ZDF, l ORF y l SF-DRS<ref>Egon Vinatzer: ''I stars dla mujiga da mont''. Calënder de Gherdëina 2005, pl. 179-181.</ref>.

Tl 2006 deberieda cun Rudy Giovannini y cun 1 acumpaniamënt dl Coro Monti Pallidi ala venciù cun la ciantia „Salve Regina“ al ''Grand Prix der Volksmusik''<ref>Egon Vinatzer: ''Belsy prima al Grand Prix dla mujiga da mont''. Calënder de Gherdëina  2007, pl. 140-143.</ref>.

Ai 23 de juni dl 2007 a1 prim Belsyfestival te Sëlva à la ciantarina pudù pië do la plata d’or per avëi vendu passa chindesc mile copies dl CD ''Bel Ami''<ref>Egon Vinazer: ''Cronica 2006-2007''. Calënder de Gherdëina 2008, pl. 251</ref>.

Tl 2010 ala venciù l prim pest al ''Grand Prix der Volksmusik'' adum cun Florian Fesl<ref>Lia per l Turism de Sëlva 2011: ''Belsy y Flroian à venciù l "Grand Prix der Volksmusik 2010"''. Calënder de Gherdëina 2011, pl. 93</ref>.

Belsy ie la ciantarina che à abù l plu suzes de for y de duc al ''Grand Prix der Volksmusik''.

Ai 10 de mei dl 2014 pra n cunzert ''Musikantendampfer'' a [[Gransee]] à Belsy fat a savëi che ëila ova la ntenzion de finé via cun l cianté ala fin dl an per judé si pere y oma tla pension de familia te Sëlva.''  

== Discografia ==
* 2002: ''Alles was vom Herzen kommt''
* 2003: ''Heimat entsteht'' 
* 2004: ''Ciao Amore Goodbye'' (plu tert deventeda ''Madre Di Dio'')
* 2005: ''Weihnachtstraum''
* 2006: ''Bel ami''
* 2007: ''Lieber Gott, bitte vergiss uns nicht''
* 2009: ''Lust auf Sommer''
* 2010: ''I hab di gern'' (cun Florian Fesl)
* 2010: ''Weihnacht im Herzen'' (cun Florian Fesl)
* 2011: ''Wie ein schöner Traum'' (cun Florian Fesl)
* 2013: ''Wo die Liebe hinfällt'' (cun Florian Fesl)

== Compilations ==

* 2007: ''Salve Regina'' (cun Rudy Giovannini,  )
* 2009: ''Ciao Amore Goodbye'' 
* 2011: ''Das Beste'' (3 CDs)
* 2012: ''24 Karat'' (2 CDs, cun Florian Fesl)
* 2013: ''Herzlichst'' (cun Florian Fesl)
* 2014: ''Das Beste – Ihre schönsten Lieder'' (cun Florian Fesl)

== Singles ==
* ''Heimat entsteht''
* ''Ciao Amore Goodbye''
* ''Die Sterne vom Lago Maggiore''
* ''Piar''
* ''Salve Regina'' (cun Rudy Giovannini)
* ''Bel ami''
* ''Alles möcht i sein''
* ''Hast du mich wirklich lieb''

== Film ==
*''Belsy'' ie l titul de n film-documenter de Veronika Kaserer sula ciantarina Belsy tëut su te Gherdëina, Ciastel y Mont de Sëuc.
== Notes ==
<references />

== Cunliamënc su web ==
* [http://www.florian-fesl.de/ Plata web de Florian Fesl cun Belsy]
* [http://www.thomas-gehle.de/categories.php?cat_id=28 Galaria de fotos de Belsy  2011-2014]
* [http://www.thomas-gehle.de/categories.php?cat_id=88 Galaria de fotos di Belsy-Festivals 2012 und 2014]
* [http://www.flickr.com/photos/40093970@N00/sets/72157634578767228/ ''Belsy Festival 2013 - cunzert te Sëlva''] ai 29 de juni 2013. 
* [https://www.youtube.com/watch?v=79wr0Y54xmM Belsy cianta ''La ciajarina de Cuca'' sun Youtube.]
[[Categoria:Fëna|Belsy]]
[[Categoria:Persones de Gherdëina|Belsy]]
[[Categoria:Musiga|Belsy]]
