La psicologia é na disciplina che fej pert dles sciënzes umanes y che stüdia le comportamënt y la mënt tres l’analisa de prozesc psichisc, mentai y cognitifs te sües componëntes cosciëntes y nia cosciëntes, tres l’adoranza dla metoda scientifica y/o sön la basa de na prospetiva sogetiva intrapersonala. Chësc stüde reverda i prozesc cognitifs y intrapsichiscdla porsona, le comportamënt individual y de grup y i raporc danter le soget y l’ambiënt. 


'''Descriziun'''

La psicologia è na disciplina articolada te deplü pertes y sües metodes de inrescida po ester sperimentales (te labor o defora), cun n orientamënt etnografich (tl ciamp dl psicologia culturala), cun na dimenjiun individuala (te stüdi de psicofisica y de psicoterapia individuala) o cun na atenziun maiú por l’aspet sozial y de grup (por ejëmpl le stüde dles dinamiches psicologiches dles organisaziuns y tl ciamp dl psicologia dl laur. 

La psicologia se desfarënziëia dala psichiatria, che é na discplina medica focalisada sön l’intervënt farmacologh en cunt de problems psicopatologics mo te n liam cun la psicologia clinica y i intervënc psicoterapeutics. 

Al profescionist abilité sa se dé jö cun la psicologia ti vëgnel dit psicologh.

