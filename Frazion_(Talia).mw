{{gherdëina}}Te la [[Talia]] ie na '''frazion''' ([[talian]]: ''frazione'') n pitl luech o pert de n luech che toca pra n [[chemun]]. Pra na frazion po ënghe tuché autra cëses y luesc da paur sparpaniei ora plu dalonc dal luech. Na frazion à suënz si strutures sciche na [[scola]], na [[dlieja]], butëighes y povester ënghe na sënta o ufizes dl chemun. Suënz ie frazions vedli chemuns che ie cul tëmp stai metui adum cun autri chemuns.

Na frazion ne ie nia da cunfonder cun n [[ridl]]. Chël ie ënghe na mëndra grupa de cëses destacheda dal zënter dl chemun, ma suënz mënder de na frazion. La frazion ie nce na definizion aministrativa dl chemum, n ridl nia.

[[Categoria:Geografia dla Talia]]
