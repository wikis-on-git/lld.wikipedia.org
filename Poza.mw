{{fascian}}
[[File:Pozza di Fassa da cabinovia Buffaure.jpg|miniatura|327x327px|Veduda de Poza.]]
'''Poza''' (''Pozza di Fassa'' per [[Lingaz talian|talian]]) la é na frazion del comun de [[Sèn Jan]] e la à 2.279 sentadins (ai 31.12.2017). La é loghèda te la pèrt più lèria e zentrèla de [[Fascia]], a 1.325 m s.l.m. Sie inom l vegn cà dal [[Lingaz latin|latin]] ''puteus'', poz.

Te la frazion de Poza l'é la senta de l'[[Istitut Cultural Ladin “Majon di fascegn”]], chela del [[Museo Ladin de Fascia]], ma ence la senta del [[Comun General de Fascia]] e de la [[Scola Ladina de Fascia]].
[[File:Museo Ladin de Fascia 01.jpg|sinistra|miniatura|L [[Museo Ladin de Fascia]]]]
Se se se vèrda dìntorn, se pel se goder i bie bosć de la Mont da Poza, te chela che se pel jir co l'auto enscin te Saŭch e Tieje, olache se pel amò veder sacotenc "baic" e "tieje" che, chi egn, i vegnìa duré desche depojit per l fegn e desche majon per la sajon da d'istà per chi che jia sa mont a fèr fegn o a monteèr co la besties. Da la man a nord se pel veder l grop del [[Saslonch]], e a ovest se pel se goder i spic del [[Larsech]].

Paa la speisa jir a veder ence l frabicat "La Torn", (la tor), olache ades l'é ite na cèsa, che l'à na strutura a cadrat con spionaes: l'é l soul ejempie de fortificazion veia en esser te val (XVI secol).

L'é ben fat segnalèr che sul tegnir de Poza l'é na fontèna idrosolforousa, cognosciuda ja te l'età de mez, durèda jà enlouta per varir da la malaties de la pel e del fià bianch.

Del 1926 l comun de Poza l'é stat tout jù e sie tegnir l'é stat metù apede chel del comun de [[Vich]], dò, del [[1952]] l comun l'é stat metù sù endodanef jontan ite ence l tegnir de l'ex comun de [[Pera|Perra]], cognosciù anchecondì co l'inom de Pera o Pera de Fascia.
