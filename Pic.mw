[[File:Pic da Ciampinoi.jpg|miniatura|alt=Pic dala pert sud-urient udù da Ciampinëi.|Pic dala pert sud-urient udù da [[Ciampinëi]].]]
{{Gherdëina}}

'''Pic''' ([[badiot]] ''piz'') ie n [[crëp]] y na [[mont]] te la [[Dolomites]] che ie aut 2.363 m y pusiziunà a mesa [[Gherdëina]] danter i chemuns de [[Urtijëi]] y [[Santa Cristina]].

== Geografia ==
Pic ie n crëp a forma de [[piramida]]. La pert a uzidënt tl chemun de Urtijëi ie la plu ërta cun saisom la peles de Pic y fina ju cun roes tla [[Gran Val di Tuei]]. Da pert de sud iel na gran [[tëmpla]] che fina ora tla mont de [[Sëurasas]]. Dessot a urient di banc de Sëurasas ie l [[Sas Pecol]] cunesciù dai arpizadëures per se alené<ref>Walter Prinoth: ''Cumpanies de corda che ne ie nia plu''. [[Calënder de Gherdëina]]  2003, pl. 133.</ref>.  
Dl viëres de urient ie saisom trëi crëps: [[Sas dla Crujëta]], [[Sas de Pic]] y [[Sas dla Crujëta]]. Plu  in ju, dl viëres sud-urient ie la gran Smueia da Insom. Dl viëres de nord y dl viëres dl [[Cuca|jëuf de Cuca]] va Pic inant tla Cansla dla Ciarità , tla pastures dla Ciarità y dl viëres nord-urient tl Bosch dla Vacëia.

Sun Pic pol suzeder nce de udëi vel [[Cator|catores]]<ref>K.L. (Kostner Luis): ''Ann de ciacia 1956/57''. Calënder de Gherdëina 1958. pl. 90.</ref>

== [[Troi]]es ==
Da Urtijëi mëina l troi N. 6 tres [[Sacun]], [[Balest]], [[Plan da Roles]] y Sëurasas sun piza de Pic. Dala piza dl viëres de nord porta l troi N. 6, passan sula Cansla dla Ciarità, sun [[Cuca]] y [[Secëda]]. 
Da Santa Cristina sul troi N. 20 fina  sun Sëurasas y pona l troi N. 6.
<gallery>
Pic_Urtij%C3%ABi.jpg|Pic dala pert de Urtijëi.
Saslonch Pic y Cuca d'inviërn.jpg|[[Saslonch]], Pic, la cansla dla Ciarità y Cuca.
Pic da Sëurasas nëif agost 2018 Gherdëina.jpg|Pic sëura [[Sëurasas]].
Paratoni S. Cristina y Pic Gherdëina.jpg| La smueia da Insom.
Lec de Mastlé Gherdëina.JPG|Pic y la mont de [[Mastlé]].
</gallery>

== Archeologia ==
Bele tl instà dl 1978 à Janmatie y Gilo Moroder abinà sun Pic tiera de cultura foscia cun scaies de ceramica. Tl 1984 à Franco Prinoth giatà lessù, daujin ala scultura de lën de Siegfried Moroder, i toc de na pitia urna de ceramica foscia dl Tëmp dl Fier mesan (600-400 dan C.) y na man plëina de osc de tieres brujei. Chësc lascia pensé a na luegia per sacrifizies de cult.<ref>Reimo Lunz: ''Storia dla scuviertes archeologiches te Gherdëina''. Calënder de Gherdëina 2004, pl. 42.</ref>. 

== Scultures ==
Tl 1973 à l scultëur de Urtijëi de Siegfried Moroder  , leur , metù sun Pic “Ressurezion” brujà dal tëune<ref>''Siegfried Moroder, scultëur y artist1911 - 1989''. Calënder de Gherdëina 1991, 55.</ref>.
[[File:Christ - Harald Schmalzl Col Chiaritá.JPG|miniatura|alt=Crist dla Cansla dla Ciarità.|Crist dla Cansla dla Ciarità.]]

Sun la Cansa dla Ciarità, sun la pert a nord de Pic, ie n crist ziplà y metù su da Harald Schmalzl l'ann 1993, benedì l 19 de setëmber dl 1993. La crëusc ie auta 4,60 metri y 1 Crist de zirm ie de 2,10 metri.<ref>Karlheinz Mureda: ''Crist sun piza dl pra dla Ciarità''. Calënder de Gherdëina 1994, pl. 44-45.</ref>.

Pic ie la sëula luegia te Gherdëina ulache n vëija ju i trëi luesc dla valeda. Per i sessant’ani dia [[Lia da Mont Gherdëina|Lia da Mont]] ie unì metú sun Pic na scultura de Walter Pancheri. L se trata de n ciuch de zirm de [[Resciesa]] cun cater reliefs cun i sanc prutetëures di luesc de Gherdëina: S. Durich, S. Cristina y la Madona per Sëlva. Sun una na pert ie mo S. Bernard patron de chi che va da mont su<ref>Sofia Stuflesser y Claudia Urthaler: ''Cronica 2014-2015''.  Calënder de Gherdëina 2016 pl. 255.</ref>.

== Levines ==
Sun Pic ie states ence n valguna tragedies de jëuni ruei sota la levines.
*Giuani Rifesser da Stufan ie ruà sota na levina a ji via per i Tuei  tl 1941<ref>Runggaldier: ''N Lecort a bera Batista Vinatzer de Val''. Calënder de Gherdëina 1995,pl. 109.</ref>.  
Ai 3 de fauré dl 2013 ie l jëun de 15 ani Manuel Moroder de Urtijëi ruà sota na levina a traversé l parëi de uzidënt de Pic. L ie stat giavà ora dla levina 500 m. plu njù sënza che n l à pedù salvé<ref>Aaron Moroder: ''Manuel Moroder, n lecort''. Calënder de Gherdëina 2014, pl. 205-206.</ref>.

== Smueies ==
L inviern 1916/191717 vën cunscidrà danter chëi cun la majera neveres te Gherdëina. Ai 14 de mei dl 1917, da mesa la doi daduman, dessot al crëp de Pic, sot a Piza Cuecena se ova destacà per l prim iede la smueia sot a Pic ju. Doi frabicac y n tublà fova unic suplìi da na smueia de sasc, boa y nëif. La smueia ova suplì defin l frabicat de Domulin ulache l fova cater turnadëces y n mulin sotite, ma per fertuna deguni fova iló a lauré. La smueia fova nce passeda danter cësa y tublà da Insom.
 
Do che l ova scialdi nevët tl 1950/1951 se destacova la smueia da Insom mo n iede ai 20 de merz dl 1951 n Vënderdi Sant, n pue’ do mesanuet.
L ruf de sasc, mauta y dlacions se muvova inant mé plan, cun gran gran forza zaròvel pea dut cie che ti stajova te mespies. N Sada Santa univa po l ruf de sasc da La Longia or. Mauta y dlacions se muvova inant mé plan ma cun gran gran forza zaròvi pea dut<ref>''L vën la levina''. Calënder de Gherdëina 1952, pl. 66-73, foto sun plata 64.</ref><ref>Sabine Piazza, traduzion Milva Mussner: ''La smueies da Insom dl 1917 y 1951 '' Calënder de Gherdëina 2018, pl. 127-135.</ref><ref>Demetz: ''La smueia da Insom (poejia)''. Calënder de Gherdëina 1957, pl. 72.</ref>. 

== Curiosum ==
Pic vën numinà tla ciantia “Gherdëina Gherdëina” de [[Leo Runggaldier]] che ie urmei deventeda “inn de Gherdëina”.
== Notes ==
<references/>

== Bibliografia ==
* [[Josef Kostner]], [[Gilo Prugger]]: Planta danter i ruves de Cuecenes y Ncisles. Calënder de Gherdëina 1967, Union di Ladins, Urtijëi 1966, p. 93.
* Sabine Piazza: ''1917 - La smueia da Insom. Die Mure von Insom. La frana da Insom''. S. Cristina : Cunsëi de furmazion de S. Cristina, 2017.
* [[Edgar Moroder]]: ''Njonta al liber "Die Moroder" 1980.'' [http://www.moroderfamily.com/book-moroder-2/the-moroder-book-two.pdf Moroderfamily.com pdf online, pl. 128-130]
* Herwig Prinoth: ''Ciuldì ieles’a perdrët unides ju la smueies de Pic?- La smueies da Insom dl 1917 y 1951''. Calënder de Gherdëina  2018, pl. 127.
* Sofia Stuflesser: ''La ciantia “Gherdëina Gherdëina” de Leo Runggaldier da Furdenan''. Calënder de Gherdëina  2019, 113-116.

[[Categoria:Geografia dla Talia|Pic]]
[[Categoria:Munt|Pic]]
[[Categoria:Crëps de Gherdëina|Pic]]
