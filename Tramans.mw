{{gherdëina}}[[File:Mont de Tramans.jpg|thumb|300px|La mont de Tramans d'[[instà]].]]'''Tramans''' ie na [[mont]] te [[Gherdëina]] tl chemun de [[Sëlva]] danter la montes de [[Ciampinëi]] a nord-est, [[Piz Sela]] a sud-est y l [[ruf di Strënc]] a vest.

Sun Tramans ie l [[Lech de Tramans]] y nce l pitl lech de Tramans.

== Pastura ==
Tramans ie na pastura dl chemun de Sëlva ulache paures de [[Olaneres]] à l dërt de pastura. Tla utia de Tramans, che ie de proprietà dl chemun de Sëlva, stà d'instà l paster che muessa cialé sun 90 pec de bestiam.

== Troies ==
Sun Tramans ruvun dala Streda di Strënc da [[Ciaslat]] su, troi N. 23, o dala [[Mont de Pana y Ciandevaves|Mont de Pana]] ite, troi N. 528. N'autra streda ruva te Tramans da [[Mont de Sëura]], troi N. 526B, da [[Sochertes]] ite, troi N. 28, da [[Ciandepinëi]] passan per l Ëur da Tieja Troi N. 21 y 21A. Da Plan de Gralba su per [[Valongia (Sëlva)|Valongia]], l Ëur de Valongia, troi N. 21 y 21A. Per Tramans passa nce l troi che va ntëur l [[Saslonch]] N. 526 y 526B.<ref>[https://www.openstreetmap.org/?mlat=46.533902&mlon=11.744391&zoom=15 Cëla i troies sun OpenStreetMap.]</ref>
D'inviërn passa sun Tramans n [[purtoi dai schi]] che vën ju dala [[Utia Comici|utia Comici]] o da [[Piza da Sela]], passan per i Ëures de Valongia, y che va ora per i Strënc fin sun Mont de Pana.
<gallery>
Lech de Tramans dinstà Sëlva.jpg|Lech de Tramans cun Piz de Sela.
Lech de Tramans y Ciandepinëi Sëlva.jpg|Lech cun Ciandepinëi.
Lech de Tramans y legrima dl Saslonch.jpg|Lech cun la Legrima de Saslonch<ref>David Lardschneider: ''La Legrima che regor dal Saslonch (na via nueva sun l parëi nord de Saslonch)'' Calënder de Gherdëina 2014, pl. 187-189.</ref> 
</gallery>
== Archeologia ==
Ti ani 1970 an abinà te Tramans na sosta cun n sit mesolitich<ref>Reimo Lunz: ''Storia dia scuviertes archeologiches te Gherdëina''. [[Calënder de Gherdëina]] 2004 , pl. 45.</ref>.

[[File:Tramans_Mont_de_Sëura_Mont_de_Sëuc_Sciliër.jpg|thumb|300px|La mont de Tramans d'[[inviern]] dancà te la foto. Dovia ie la [[Mont de Sëura]] a man ciancia ai piesc dl [[Saslonch]], y mo plu dovia vëijun la [[Mont Sëuc]] y l [[Scilier]].]]

== Notes ==
<references/>
== Cëla nce ==
* [[Commons:Category:Tramans|Fotos de Tramans sun Commons.]]
* [[Lec de Gherdëina]]
{{Montes de Gherdëina}}
[[Categoria:Montes de Gherdëina]]
[[Categoria:Sëlva]]
