{{gherdëina}}[[File:Südtirol_Grödner_Joch_Cirspitzen_05.jpg|thumb|Pizes de Cir.]]La '''pizes de Cir''' ie na grupa de [[crëp]]s a nord dl [[jëuf de Frea]] te [[Südtirol]]. Les toca pra la [[Parch naturel Puez-Odles|grupa de Puez]] te la [[Dolomites]]. N po arjonjer la pitla y la gran Cir per [[troi]]es y [[ferata (alpinism)|ferates]]. L'autra pizes po mé unì arjontes [[arpizé|arpizan]].

===Gran Cir===
[[File:Gran_Cir_01.jpg|thumb|La Gran Cir.]]
La gran Cir ie cun 2.592 metri la piza plu auta de la grupa. La fova plu dessegur bel unida arpizeda plu da giut da iagheri ladins. La prima arpizeda turistica fova stata fata ai 7 de agost 1887 da Johann Santner y Gottfried Merzbacher. Aldidancuei ruven sainsom sul troi normal ënghe cun puecia esperienza de [[arpizé]]. A cër luesc dal na corda de fier per segurëza.

===Pitla Cir===
[[File:Gipfelkreuz_Kl_Cirspitze.JPG|thumb|La crëusc sainsom de la Pitla Cir.]]
La pitla Cir ie auta 2.520 metri. La ie a vest de la gran Cir, daujin ala stazion de la furnadoia Dantercëpies. La pitla Cir pon arjonjer via na ferata mesanmënter ria (B/C). 

===Ntëurvia===
Sëura l [[jëuf de Cir]] ruven te la val de Chedul che ie a nord de la pizes de Cir. Dal Jëuf de Frea ruven per plu troies nfin ai piesc de la pizes, ulache a 2200 metri ie la hitia ''Jimmy''.

===Galaria dala fotgrafies===
<gallery widths="180" heights="100" perrow="4">
 
Cirspitzen-von-Stevia_4610_a.jpg|La pizes de Cir ududes da [[Stevia]].
 
Wegweiser_zum_Klettersteig_Kl_Cirspitze.JPG|Tofla che mostra l troi ala ferata de la Pitla Cir.
 
Blick_von_Gr_Cirspitze.JPG|La val de Chedul ududa dala Gran Cir.

Klettersteig_Gr_Cirspitze.JPG|La ferata per rué su sun la Gran Cir.

 </gallery>
[[Categoria:Dolomites]]
