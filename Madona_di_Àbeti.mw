[[File:Bulla Pufels 071.JPG|miniatura|alt=Autere dedicà ala Madona dl scapulier tla dlieja de Bula.|Autere dedicà ala Madona dl scapulier tla dlieja de Bula.]]
{{Gherdëina}}
'''Madona di Àbeti''' o Abeti vëniel suenz dit te Gherdëina ala Madona dl scapulier o Madona dl Carmine o Madona dl Carmelo o ultimamënter Carmel. La festa dla Madona ie ai 16 de lugio y ie ncé la segra de [[Santa Cristina]]. Tl Calënder de Gherdëina vëniela suenz nce ndicheda sciche Festa di Àbti. Ai 24 de lugio ie l dì dla Santa Cristina de Bolsena. 

L scapulier ie n pez da furnimënt che univa purtà dai patri per curì l guant sciche n gurmel, ma che ie deventà n sëni de devozion ala Madona.

Te Santa Cristina fovel bonamënter na confraternita o congregazion di abeti.
Nscila scij Tresl Gruber:"’Nteressant ièl ’l fat che dlongia dlieja mussovel vester sta na Capela dedicheda ala Madona dai Abeti y a Sant’Ujep. Te chësta fovel en gran autere y mo doi de mëndri. Na fatura dl’an 1716-17 de lëures fai nes desmostra che i doi fredesc Mëine y Marcion Vinazer lëurova deberiëda y ova cumedà zeche pra chisc auteresc:
„Anzeige wegen Arbeit so ich endts unter und mein bruder Melker bey der Scapulier bruderschaft Unser Lieben Frauen verrichtet haben. Erstlich zwey kleine ältärlein ausgepesert, dafür 2 fl. 24 kr. Anderstons die Ampel und zu zwey leichtern was gerichtet 18 kr. Und was wir wegen gemelter und verrichter Arbeit sein fleissig bezalt worden und 2 fl 42 kr empfangen hoben beckkent unser handtschrift und aigene nÄmen — Domenig und Melcher Vinazer brieder.”
’L plu jëun di 6 fredesc Vinazer da Pescosta, prim scultëures dla Val Gherdëina, ova inuem Martin. ’L s’ ova maridà ora Runggadic y fova ënghe sta a Unieja a’mparè miec si ert sci che si fra Mëine. Martin univa ratà un di miëur scultëures y architec d’auteresc dla familia Vinazer. Dl 1732-33 ièl ’nfati unì paia per avëi fat en gran autere nuef dla fraternità dia Madona dai Abeti."<ref>Tresl Gruber: ''La dlieja da Santa Crestina. Storia y architetura''. [[Calënder de Gherdëina]]  1956, pl. 56.</ref>

Tla dlieja San Lenert de Bula ie n autere dedicà a chësta Madona cun na tofla depënta da Christian Renzler. L dajova sa Bula nce na congregazion di àbeti metuda su tl 1697, canche Bula ie deventeda vera curazia<ref>Tresl Gruber: ''La dlieja da Bula.'' Calënder de Gherdëina 1960, pl. 78</ref>
N auter autere dedicà ala Madona dl scapulier ie tla capela da Poz a Urtijëi.
== Bibliografia ==
* Tresl Gruber: ''La dlieja da Bula.'' Calënder de Gherdëina 1960, pl. 78.
* Elsa Runggaldier: ''La capela da Poz''. Calënder de Gherdëina 1976, pl. 68.
* Ildefons Perathoner: ''La Madona de Weißenstein''.  Calënder de Gherdëina 1990, pl. 101.
