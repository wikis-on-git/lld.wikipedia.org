'''Rudolf Vallazza''' o Rudi Vallazza (* 3 de agost [[1888]] a La Pli de Fedom; † 7  de lugio [[1951]] a [[Bulsan]]) fova n scultëur fedom che è giut laurà te Gherdëina.

== Vita ==
Cun ot ani iel stat mandà tla Val de Puster a vardé y per mparé tudësch coche suzedova suënz tla families di paures.

Cun catordesc iel po jit te Gherdëina a mparé a ziplé pra Luis Kostner Stlujuc. L à pona laurà pra Josef Obletter da Juaut y pra Rico Moroder. Ala fin al metù su na berstot per si cont a Urtijëi daujin ala stazion dla ferata.


Ël ie jit nce ala Scola d'Ert a Urtijëi adum cun Vinzenz Moroder da Scurcià y Herrmann Moroder-Jumbiërch. Tla prima viera iel stat sul Col di Lana y ie ruvà cun si cumpanies sota na levina, ma l ie sta bon de unì ora dala nëif cun si mans y se salvé. A Urtijëi fova Vallazza cunesciù per lauré dassën, per si figures drët grandes y te n stil espressionistich di ani trënta. N si sculeies ie stac   Vinzenz Peristi da Banch,  Eduard y Conrad Comploi de Coldeflam, Franzl Schmalzl de Ronc, Tone dla Rodes.


== Lëures ==
Na si Madona de set metri fata adum cun Ludwig Moroder-Lenert, un di lëures plu granc fac te Gherdëina, fova stata metuda ora tl parch dl Ciastel de Milan per la VII Triennale tl 1940.

A Codogno, Milan, ie da udëi n si San Don Bosco che ie cunscidrà un di lëures plu de mpurtanza de chësc Scultëur.

== Bibliografia ==

* Vinzenz Peristi: ''Calënder de Gherdëina 1976. Union di Ladins de Gherdëina''. Urtijëi. pl. 39-41.

* [https://web.archive.org/web/20160314052515/http://lusenberg.com/rudivallazza/vallazzarudi.html Werke]
** [https://web.archive.org/web/20160314052515/http://lusenberg.com/rudivallazza/vallazzarudi.html Werke]

[[Categoria:Uem]]
[[Categoria:Artist]]
