'''Rudolf Vallazza''' o Rudi Vallazza (* [[3 de agos]]t [[1888]] a [[Fodom|La Pli de Fedom]]; † [[7  de lugio]] [[1951]] a [[Bulsan]]) fova n scultëur fedom che è giut laurà te [[Gherdëina]].

== Vita ==
Cun ot ani iel stat mandà tla [[Val de Puster]] a vardé y per mparé tudësch coche suzedova suënz tla families di paures.

Cun catordesc iel po jit te Gherdëina a mparé a ziplé pra Luis Kostner Stlujuc a [[Urtijëi]]. L à pona laurà pra Josef Obletter da Juaut y pra [[Friedrich Moroder|Rico Moroder]]. Ala fin al metù su na berstot per si cont a Urtijëi daujin ala stazion dla ferata.


Ël ie jit nce ala [[Scola d'Ert Urtijëi|Scola d'Ert a Urtijëi]] adum cun [[Vinzenz Moroder-Resciesa]] y [[Hermann Moroder|Hermann Moroder-Jumbiërch]]. Tla prima viera iel stat sul Col di Lana y ie ruvà cun si cumpanies sota na levina, ma l ie sta bon de unì ora dala nëif cun si mans y se salvé. A Urtijëi fova Vallazza cunesciù per lauré dassën, per si figures drët grandes y te n stil espressionistich di ani trënta. N si sculeies ie stac   [[Vinzenz Peristi |Vinzenz Peristi da Banch]],  Eduard y Conrad Comploi de Coldeflam, Franzl Schmalzl de Ronc, Tone dla Rodes.


== Lëures ==
Tl 1921 à la [[Lia Mostra d’Ert|Lia di artistc]] de Urtijëi  pruibì a Rudi Vallazza de mëter tla mostra “L gorila cun la muta” cunscidreda na opra massa profana<ref>[https://www.circolo.org/ne1-fundazion-do-la-prima-viera-w-p Storia dla Lia Mostra d'Ert.] </ref>.
Na si Madona de set metri fata adum cun [[Ludwig Moroder|Ludwig Moroder-Lenert]], un di lëures plu granc fac te Gherdëina, fova stata metuda ora tl parch dl Ciastel de Milan per la VII Triennale tl 1940<ref>Atesia Augusta. Rassegna mensile dell'Alto Adige. Anno II N5 Bolzano Maggio 1940 XVIII p. 29-31</ref>.

A Codogno, Milan, ie da udëi n si San Don Bosco che ie cunscidrà un di lëures plu de mpurtanza de chësc scultëur.

== Bibliografia ==
* Vinzenz Peristi: ''Calënder de Gherdëina 1976. Union di Ladins de Gherdëina''. Urtijëi. pl. 39-41.
== Cunliamënc ==
* [https://web.archive.org/web/20160314052515/http://lusenberg.com/rudivallazza/vallazzarudi.html Lëures de Rudi Vallazza]

[[Categoria:Uem|Vallazza, Rudolf]]
[[Categoria:Artist|Vallazza, Rudolf]]
[[Categoria:Scultëures de Gherdëina|Vallazza, Rudolf]]
[[Categoria:Persona ladina|Vallazza, Rudolf]]
