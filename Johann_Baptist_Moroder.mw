{{Gherdëina}}

'''Johann Baptist Moroder-Lusenberg''' (* [[20 fauré]] [[1870]] a [[Urtijëi]]; † [[24 mei]] [[1932]] a Urtijëi), tlamà nce ''Batista de Trinadianesch'',
fova n scultëur a Urtijëi te Gherdëina. Si scultures per la majera pert sacrales ie cunesciudes ajache les ie suënz scialdi grandes. 
[[File:Lusenberger-Denkmal.jpg|miniatura|Monument de porfir a si pere l moler Sepl da Jumbiërch tl verzon dla villa Sonnenburg.]]
== Vita ==
Batista ie nasciù sciche prim fì de Annamaria Sanoner da Mauritz y dl moler [[Josef Moroder Jumbiërch|Sepl da Jumbiërch]] a Urtijëi. Cun 14 ani al scumencià a ziplé tla berstot de si pere y dal 1886 al 1888 iel stat pra [[Franz Tavella]] coche si jurman [[Rudolf Moroder  |Rudolf Moroder Lenert]] y [[Ludwig Moroder |Ludwig Moroder dl Mëune]]. Tl 1887 iel nce stat sculé dla scola d'ert de Urtijëi sota l professëur [[Franz Haider]]. Tl 1895 al marida Katarina Bernardi de Ianesc che fova na jurmana de si pere. Ëi à abu 11 mutans y mutons.

Danter l 1910 y l 1918 a-l nsenià tla scola d'ert a Urtijëi mudelé y dessenië. 

== Lëures ==
<gallery>
Carved angel - Johann Baptist Moroder-Lusenberg.jpg|Angiul ziplà tl lën sun la cësa Scurcià a Urtijëi.
Grabsengel.jpg|Angiul de lën sula fossa dla familia Insam Prinoth a Urtijëi.
Villa-Venezia.jpg|Villa Venezia a Urtijëi.
Walther-Oswald.jpg|Detail dla villa Venezia cun [[Oswald von Wolkenstein]] a man ciancia y  und [[Walther von der Vogelweide]] a man drëta, a mez [[Albrecht Dürer]].
</gallery>

* 1892 gran Pietà de miërmul te curtina a Urtijëi per la fossa dla familia Purger.
* 1896 al fat l monumënt a si pere.
* 1896 al scumencià cun la cësa de si cësa Villa Venezia tl stil venezian.
* 1900 l monumënt per la familia Insam-Prinoth te curtina a Urtijëi
* 1904 gran saudé roman dan la villa Venezia
* 1908 autere de miërmul Savonniéres per la dlieja dla Trinità de Offenburg.
* 1916 ncëria da pert dl [[:de:Franz_Conrad_von_Hötzendorf|Feldmarschall Conrad von Hötzendorf]] de na Santa Barbara, San Piere y Paul de lën y dla eguia dl Tirol de peton da meter pra la ferata de Gherdëina.
* Rë David per la porica dla dlieja de Urtijëi.
* Tl [[Museum Gherdëina|Museum de Gherdëina]] da udëi Oswald von Wolkenstein a ciaval che ie unì metù su ntan la viëra a na maniera che chiche dajova n contribut per i saudëies pudova bater ite na brocia tla statua. De tei monumënc iel uni metui sù ncé a Bulsan y autri postc.
[[File:Angel-hotel-madonna.jpg|miniatura|Putto pra l hotel Madonna a Urtijëi]]
[[File:Pieta-Purger.jpg|miniatura|Pietà te curtina de Urtijëi]]
== Bibliografia ==
* Edgar Moroder: ''Der Künstler Johann Baptist Moroder-Lusenberg 1870–1932 und die Villa Venezia in St. Ulrich in Gröden''.   Typak, Urijëi 2004, ISBN 88-901599-0-1.
* Komitee für die Drucklegung des Moroder-Stammbuches: ''Die Moroder, ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung – Geschichte – Biographien – Anhang. Beitrag zur tirolischen Familienforschung''. Urtijëi 1980.
* Annette Wagner-Wilke: Moroder-Lenèrt, Rudolf. In: Allgemeines Künstlerlexikon. Die Bildenden Künstler aller Zeiten und Völker (AKL). Band 90, de Gruyter, Berlin 2016, ISBN 978-3-11-023256-1, pl. 525 y autres.
[[Categoria:Uem|Moroder, Johann Baptist]]
[[Categoria:Category:Artist|Moroder, Johann Baptist]]
[[Categoria:Category:Persones de Gherdëina|Moroder, Johann Baptist]]
