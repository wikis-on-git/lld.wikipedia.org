{{Gherdëina}}'''Egon Rusina Moroder''' (* 15 de lugio 1949 a [[Urtijëi]], [[Gherdëina]]) ie n artist [[ladins|ladin]], mut de [[Paula Grossrubatscher]] y de [[Alex Moroder]]. Ël vif cun si fëna Edith y si muta Medea a tla [[Cësa Rusina]] a Urtijëi.
[[File:Niblintiera.jpg|miniatura|Depënt de Egon Moroder  dala  serie  "Samsara Niflheim" - gouache sun papier]]
Doche Egon ova finà la scola media a Urtijëi, iel jit tla [[Scola d'Ert Urtijëi|scola d'Ert a Urtijëi]], ulache si professores fova  danter autri [[Markus Vallazza]] y [[Luis Piazza]]. D'instà jivel sciche lerner a ziplé tla berstot da Doss a Urtijëi cun l moaster [[Heindl Moroder]]. Ti ani 1967-1969 iel stat tl Istituto d'Arte de Firenze, ulache l à giatà l titul de ''maestro d'arte''. Te chëi ani al fat pea cun l muvimënt di studënc y à svilupà n sterch sentimënt politich-soziel<ref name=gdg>Giorgio Di Genova: ''Storia dell'arte italiana del '900'', Generazione anni Quaranta, Tomo II, Bora 2009. pl. 750. ISBN 978-88-88600-54-3.</ref>.

Dal 1969 al 1973 al ensenià ert tla scola mesana de Persenon. Te chëi tëmpes al laurà truep per la [[Lia Mostra d’Ert|Circolo Lia mostra d'ert]] a Urtijëi cun mostres sperimenteles, installazions, sciche la mostra MAMALEEG cun ert cinetica y mujiga eletronica, mudan, adum cun autri, encë l'urientamënt culturel dla lia. Te chëi ani se à l'artist truep dedicà ala satira dla politica chemunela y dl Südtirol cun la publicazion de n liber cun Markus Schenk y truepes cuiërtli dla plata FF de Bulsan tla [[La Usc di Ladins|Usc di Ladins]], Alto Adige, Skolast.

L majer contribut te chëi ani ala politica y cultura locala ie stata la publicazion dl ''[[L Brunsin]]'' na plata satirica de [[Gherdëina]] publicheda per n valgun ani a Urtijëi.

== Cësa, montes y cësa de becaria ==
[[File:Storiestitul.jpg|miniatura|Prima plata de Egon Moroder dl liber Stories de si lava [[Adele Moroder]]]]
Dal 1975 al 1979 a Egon laurà truep sul tema ''cërn, sanch y osc, vita y mort'' cun pitures fates cul sanch de tieres tëuc via y depëntes cun penel ma ncé cun i dëic. 

''La gran fertuna'' de [[Albrecht Dührer]] à inspirà Egon a n auter ziclus de pitures strambes.

== Realism critich ==
Truepes ie states la manifestazions d'ert adum cun autri cumpani artistc ulache Egon à fat pea. Chëstes ie states a [[Bulsan]] (Pavilion De Fleur), [[Maran]] (Galaria dl Chemun ) y [[Persenon]] (Palais Palfi) ma si lëures ie unì mustrei ncé a [[Viena]] (Bevilacqua La Masa), [[Unieja]] y [[Milan]].

Te na mostra coletiva tl ciastel Prösels ie stata trata te ciulé na si instalazion critica sul brujamënt dla stries. Per na instalazion video ie Rusina ncé stat acusà sun suneria de ufënder la religion y de oscenità ma l ie pona unì detlarà inuzënt dal giudesc.

== Chertes da carté ==
La chertes da batadù cun caricatures de ëiles y uemes dla politica o cunesciui deseniëdes da Egon Rusina à abu n gran suzes encé ora de Gherdëina. Tl 1997 al publicà n liber cun plu de 80 caricatures. Tl 2002 à Rusina da ora na nueva edizion de chertes da batadù cun figures me de ëiles<ref>[https://web.archive.org/web/20091122032911/http://altoadige.gelocal.it/multimedia/home/20403270 Alto Adige 22 nuvëmber 2009].</ref>. 

[[File:Dornröschen_Egon_Rusina_Gröden.jpg|miniatura|Pitura dl ciclus "Dornrößchen"  (1986-1993)]]
Per l prim iëde mostra Egon si pitures dla montes  tl 1991 y tl 1994 ''L rehl blanch''. 

Tl 1999 à Rusina metù ora tla Forum a Maran la serie ''Nemesis''.

== Cuer de sas - Heart of stone ==

Dai ani 2000 mpò a Egon scumenciá a depënjer scialdi me montes y crëpes y à fat n gran ziclus sula [[Resciesa|Mont de Resciesa]] d'inviërn y d'instà. A duta chësta pitures aà Egon ulù dé l inuem ''Cuer de sas''. 

== Mostres ==
[[File:Egon_Rusina_Ghialar_Istitut_Ladin_Micura_de_Rü_2016.jpg|miniatura|Mostra ''Ghialar'' tl [[Istitut Ladin Micurá de Rü]] tl 2016.]]

* Tl 1993 ie stat presentà al publich tl Museum de Tluses l ziclus erotich ''Dornröschen''.
* ''I crëps ie deventei cërn'' A St. Magdalena te Funes. Mostra presenteda dal assessëur dla cultura de Südtirol Bruno Hosp.
* Mostra de caricatures politiches a Bulsan, Sterzing y Vilpian ti ani 1995-1997.
* Tla vedla galaria dla [[Ferata de Gherdëina]] a Urtijëi a Egon mustrà l ziclus ''Resoluzion tl tunel'' tl an 2000.
* 2002 tl Circolo di Urtijëi l tema''La mont de [[Secëda]]''.
* Tl 2002 al fat pea ala collettiva ''Bella vista. Visioni della montagna da Segantini a Weinberger'', tenida a Maran<ref>  [http://www.undo.net/it/mostra/11744#   Bella vista 14 novembre 2002] </ref>.
* La creazion ''Aura in Aere'' ie stata mustreda tl Grand Hotel Toblach tl 2007.
* L [[Museum Ladin Ćiastel de Tor]]  àl mustrà   i cicles  ''Samsara-Niflheim'' y ''Uet ghiël''.
* Tl 2010  a Persenon la mostra ''Der absolute Schlaf''.
* Tl 2016  tl  Istitut Ladin Micurá de Rü ''Ghialar''.

== Films ==
* Traudi Messini: ''Purismus – der Maler Egon Rusina''. Rai Sender Bozen 2000.
* Hans-Dieter Hartl, Helmuth Lechthaler: ''Rund um die Sella''. Bayerischer Rundfunk 2008.
* Karl Prossliner: ''Egon Rusina - Die Ahnung vom unendlich leeren Raum''. 22. Filmfestival internationale Graz. <ref>[http://www.mountainfilm.com/en/2010/film/870/ Film: ''Egon Rusina - Die Ahnung vom unendlich leeren Raum '']</ref>.
* Elia Romanelli: ''Len. Pensieri e storie di tre artisti gardenesi'', Studio Liz, Provincia Autonoma di Bolzano, Rai Bolzano. Chësc film à venciù l pest sciche miëur film sul'ert al "Asolo Film Festival".<ref>[http://www.cinemaitaliano.info/news/14379/i-vincitori-dell-asolo-art-film-festival.html Migliore film d'arte all'"Asolo Film Festival"]</ref>
* Caitlin Arnould: ''The Artist of the Goats // Der Künstler der Ziege'' [https://www.youtube.com/watch?v=2MNfdTpPtu0 Film sun Youtube].

== Publicazions ==
* Schenk Markus Mec e Egon Moroder Rusina. ''Caricatures de Mec y Egon Rusina''. L Brunsin. Urtijëi 1986. 
* Egon Moroder-Rusina. ''Libertà d'espressione vigilata e condizionata nella creatvità delle arti visive ladina''. Da Atti del convegno europeo ''Innovazione nella tradizione'', de Nereo Perini, Udine 1991.
* ''Kunstschaffen in Ladinien'', te Sturzflüge die Kulturzeitschrift, an 12 N. 40/41. Südtiroler Autorenverieinigung y Südtiroler Kulturzentrum 1994.
* ''Viecherei. Eine Sammlung von Cartoons und Karikaturen. Egon Moroder Rusina''. Südtiroler Wochenzeitschrift „FF“, Bulsan, 1997.
== Notes ==

<references />

[[Categoria:Artist|Rusina]]
[[Categoria:Depenjadëures de Gherdëina|Rusina Moroder]]
[[Categoria:Uem|Rusina]]
[[Categoria:Cultura ladina|Rusina]]
