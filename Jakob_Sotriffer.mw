[[File:Jakob_Sotriffer_Museum_Gröden.jpg|miniatura|Dessëni de Jakob Sotriffer fat te si ani de Viena]]
[[File:Portal_Jakob_Sotriffer_Urtijei.jpg|miniatura|Rëjes dla dlieja San Durich de Urtijëi dr Jakob Sotriffer]]
'''Jakob Sotriffer''' (* 30 de jené [[1796]] a Urtijëi; † 28 de auril [[1856]] a Urtijëi) ie stat n scultëur de Gherdëina y l prim maester dla scola de dessëni de Urtijëi.

== Vita ==
Jakob à mparà da si pere Christian Sotriffer (1751–1830) da Ruf cunesciù per fé castli di orguni. Si loma fova  Maria Anna Runggaldier.

Tl 1821 à l coser  Franz I. cunzedù de mëter su na scola de dessëni a Urtijëi per miuré la qualitá dl ert de ziplé te Gherdëina. Jakob ie stat cris ora danter cater per unì mandà a Viena a fé na scola. A Viena ie'l stat sun l Academia ma nce tla bertots de scultëures, turnadëures, nduradëures y lachiereri. Pernanche l fova ruà a Viena tl 1822,  al purtà al coser doi seves de alabaster cun na Imacolata, copia dl Canova y n San Giuani Batista y à giatà perchël 300 gulden.



Dan che Jakob ova mo finà a Viena, al giatà l prim pest Gundel.N premi de na bedaia d'or che univa dat ai miëures dla academia.

Ai   15 de utober dl 1824 à Sotriffer finà la scola y ai  25 de jené dl 1825 ie stata inaugureda cun na gran festa la prima scola de dessëni de Gherdëina tla cësa Steifl a Urtijëi ulache ël ie deventà maester. [[Matie Ploner]] che fova ntlëuta urgrister a [[Ciastel (chemun)|Ciastel]] ova aposta per chësta festa scrit na ciantia per i musicontri y ciantarins di luech.

Permò tl 1932 iel unì cunzedù nce l nseniamënt dl mudelé cun cëira, ma l dessëni univa for cunscidrà la materia plu mpurtanta. Do Jacob ie deventà nseniant Christian si mut (1835–1908), pona [[Johann Burgauner]] y ala fin   Vinzenz Runggaldier-Janon (1839–1892) fina al 1890,  canche la scola ie unida stluta. 


Tl 1828 à Jakob mandà per si nteressamënt  169 pec ziplei da 33 zipladësses y 133 zipladëures al Museum Ferdinandeum de Dispruch da permò giaurì.


Sotriffer ie nce stat aministradëur dla cassa di pueresc dl chemun de Urtijëi.


Ël à maridà Maria Anna Prinoth ai 27 de utober dl 1834

== Lëures ==
L Museum Gherdëina à na pietà de alabaster y n valgun dessënies d'ël. 

D'ël savons che l à ziplà angiuli per la dlieja dla pluania de Persenon y la rëjes dla dlieja San Durich a Urtijëi.

== Siehe auch ==

== Bibliografia ==
* ''Bera Iacun Sotriffer da Ianony si prima scola de desèni''. [[Calënder de Gherdëina]] 1979, pl. 54-57
* Constantin von Wurzbach: Sotriffer, Johann Jacob. In: Biographisches Lexikon des Kaiserthums Oesterreich. 36. Theil. Kaiserlich-königliche Hof- und Staatsdruckerei, Viena 1878, S. 36 f. (Digitalisat).
* [[Franz Moroder]]: ''Das Grödner Tal.'' 2. Auflage. Section Gröden des Deutschen und Österreichischen Alpenvereins, Urijëi 1914.
* Marina Demetz: ''Hausierhandel, Hausindustrie und Kunstgewerbe im Grödental. Vom 18. bis zum beginnenden 20. Jahrhundert'' (= ''Tiroler Wirtschaftsstudien.'') Bd. 38. Wagner, Dispruc 1987, ISBN 3-7030-0186-0 (Zugleich: Innsbruck, Universität, Dissertation, 1984).
* Christine Gruber – Ellen Hastaba: Sotriffer, Johann Jakob. In: Österreichisches Biographisches Lexikon 1815–1950 (ÖBL). Band 12, Verlag der Österreichischen Akademie der Wissenschaften, Wien 2005, <nowiki>ISBN 3-7001-3580-7</nowiki>, S. 433 f. (Direktlinks auf S. 433, S. 434).

== Weblinks ==

* [https://books.google.it/books?id=fOwIAQAAIAAJ&pg=RA7-PA92&lpg=RA7-PA92&dq=%22jakob+sotriffer%22&source=bl&ots=zvBq2EGZpl&sig=5okY3PprWsSh6DECZ7dzh72otYw&hl=it&ei=6TEbTaaSNcPxsga79YX6DQ&sa=X&oi=book_result&ct=result#v=onepage&q=%22jakob%20sotriffer%22&f=false Morgenblatt für gebildete Leser, Volume 28, 2. Teil vom. 21. März 1825 (Zitiert: Bote von und für Tirol 7. März 1825) .]
<references />
[[Categoria:Uem|Sotriffer Jakob]]
[[Categoria:Scultëures de Gherdëina|Sotriffer Jakob]]
