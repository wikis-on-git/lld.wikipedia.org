{{Fascian}}
'''Dèlba''' (''Alba di Canazei'' per [[talian]]) la é na [[frazion (Talia)|frazion]] del comun de [[Cianacei]]. L'é una de la vejinanzes de la veia regola de l'età de mez e la é da la man cencia de la [[Veisc]].
[[File:Alba di Canazei & Val di Contrin.jpg|miniatura|Dèlba da la [[Val de Contrin]]]]
La gejia parochièla la é dedichèda a [[Sèn Antone]]; la é stata sagrèda l'1.07.1561 dal Piscop de [[Belun]] Biagio Aliprandini, piscop suffragan de chel che [[Persenon]]. L frabicat gotich, che l'à n ciampanil spiz, fazile l'é stat fat sù del 1400, soravìa a n veie lech de cult, e col passèr del temp l'é stat resturà e fat fora.

Dèlba l'é ence la senta de la direzion e aministrazion de la Azienda de Promozion Turistica de Fascia e del stadie de la giacia, olache l'é stat endrezà doi edizions di campionac mondièi de [[hockey de la giacia]].

L'é da dir che [[Cianacei]] l rec sia economìa sul [[turism]], che va inant ence de gra a strutures de delet e sportives de gran valor (nodadoa e sauna publica, stadie de la giacia a Dèlba e lifc portamont modergn), ma l'é da tegnir cont ence che te la frazions de Dèlba e [[Penìa]] vegn tegnù sù la usanzes populères de chisc egn, de gra ence a gropes de folklor e culturèi che duc i egn, te ocajions particolères, i viventea festes e manifestazions.
[[Categoria:Provinzia de Trent]]
