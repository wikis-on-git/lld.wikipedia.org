{{Gherdëina}}[[File:Sureghes a Urtijëi te Gherdëina Südtirol 2020.jpg|miniatura|L col de Ronc a man drëta udù da Urtijëi.]]
[[File:Col de Ronc Sureghes Urtijëi.jpg|miniatura|sinistra|Col de Ronc udú da nord.]]
L '''Col de Ronc''' ie n [[col]] te [[Gherdëina]] japé de [[Mont Sëuc]] daujin a [[Urtijëi]] te la [[frazion (Talia)|frazion]] de [[Sureghes]] dl chemun de [[Ciastel (chemun)|Ciastel]] (Coordiedes {{coord|46.5695387|11.6669548}}).

== Descrizion ==
[[File:Rescion de Sot Sureghes.jpg|miniatura|sinistra|L mej Rescion sota defendura.]]
[[File:Lovis Corinth - Tiroler Landschaft mit Brücke - 2885 - Österreichische Galerie Belvedere.jpg|miniatura|Pitura dl puent de Stil de Lovis Corinth (Belvedere Viena)<ref>Bruno Perathoner: ''Lovis Corinth'' Calënder de Gherdëina 2001, Union di Ladins, Urtijëi 2000, p. 179. </ref>]]
Saisom vëniel tlamà ''Piza de Ronc'', japé, ''Stil'' da ''Stille''. Stille uel di ''chiet'' per [[tudësch]], n inuem che ie stat dat dal «Verschönerungsverein» de Urtijëi cun d'autri inuemes tudësc (coche ''Faulecke'' o ''Philosophenplatz'') tl luech de Urtijëi tl 1900. <ref>Comunicazion personela de Paula Grossrubatscher.</ref><ref>{{de}} Karl Mahlknecht, Margareth Runggaldier, ''Mahlknecht: 1885-1985 Der Fremdenverkehr in St. Ulrich in Gröden, seine wechselvolle Geschichte in einem ereignisreichen Jahrhundert. Eine Ortskronik zum hundertjährigem Bestehen des Fremdenverkehrvereines.'' Verlagsanstalt Athesia Bozen, 1985.</ref>

Sun l Col de Ronc iel doi hotiei: Ronc y Pradell y trëi de vedli mejes: Ronc de sëura, Rescion de sëura y Rescion de sot che ie sota defendura<ref>[http://www.provinz.bz.it/kunst-kultur/denkmalpflege/monumentbrowser-suche.asp?status=detail&id=15311 Kultur/Denkmalpflege Prov. BZ]</ref>. 

Via n Stil ruvoven n iede sëura n puent de lën, sëura l [[Derjon]] via. Stil fova n iede n bel parch tl bosch, n pra amez cun na cësa mesa desdruda, n sedim, n pitl lech y na promenada che ruvova saisom dl bosch. Da na pert n gran parëi de sas cueciun (sas de cuecenes) cun na grota tlameda ''Buja dla Lores''. 

Tl 1966 iel unì frabicà iló n [[Stadium Setil|stadium dla dlacia]] cun plaza da lascé ju i auti. L stadio ie pona unì ruvinà da na gran smueia tl 1999<ref>Karl Mahlknecht da Palmer: ''L tët dl stadion dala dlacia a Urtijëi''. Calënder de Gherdëina 1982, p. 122 </ref><ref>Egon Vinatzer: ''Na smueia desdruj l stadio dala dlacia de Urtijëi'', [[Calënder de Gherdëina]] 2000, p. 134.</ref>. 

Śën iel ilo na plaza da jì cun i [[jadin]]s d'inviern, na plaza dai auti y na cësa dl Chemun de Urtijëi.

Japé dl Col de Ronc ie la stazion dla furnadoia de Mont de Sëuc<ref>Egon Vinazer:’’La “Mont de Sëuc” y la “Secëda” renuvedes defin’’. Calënder de Gherdëina 1971. p. 104.</ref><ref>V.P.: ‚‘La furnadoia Urtijëi-Mont d’Sëuc à abù 40 ani ’’. Calënder de Gherdëina 1976 p. 98.</ref>.

== Purtoies ==

L Col de Ronc à na mpurtanza storica y nce atuela per l [[turism]] y l sport a Urtijëi. Sun Col de Ronc iel n [[purtoi]] che ie unì adurvà per truep ani per i [[Copa dl Mond de schi alpin|campiunac de schi slalom dla FIS]] ti ani 1950-1960 y per i campiunac mundiei de schi dl 1970 <ref>Bruno Moroder:’’I campionac mondiei de schi te Gherdëina’’. Calënder de Gherdëina 1971. p.  22.</ref><ref>Erich Demetz: ‚‘I mundiei de schi dl 1970 te Gherdëina’’. Calënder de Gherdëina 1971. p. 100.</ref>.

Sun Col de Ronc ruvova l purtoi ''Standard'' ju da [[Mont de Sëuc]], stlut per segurëza ti ani 1970, canche l ie unì giaurì n purtoi nuef ''Pilat'' lonch 3200 m<ref>{{de}} Karl Mahlknecht, Margareth Runggaldier, ''Mahlknecht: 1885-1985 Der Fremdenverkehr in St. Ulrich in Gröden, seine wechselvolle Geschichte in einem ereignisreichen Jahrhundert. Eine Ortskronik zum hundertjährigem Bestehen des Fremdenverkehrvereines.'' Verlagsanstalt Athesia Bozen, 1985</ref>. 

L purtoi ''Pilat'' ie pona nce unì stlut tl 1994, ma tl dezëmber dl 2021 ie l purtoi Pilat inò unì metù a ji do che l ie unì scialdi slargià y do che n à fat truepes lëures per l fé plu segur<ref>[https://www.rainews.it/tgr/trail/video/2019/08/tra-Urtijei-68d33bbb-7ab6-4e83-9f96-cea6366263b9.html%20Trail%20%2029%20ago%202019 Ntervista cun Trail 2020  29 ago 2019]</ref>. 

Da Piza de Ronc jiva n purtoi nce de viers dl luech de Manguc y da iló purtova n schilift sun Piza de Ronc ntëur i ani dl 1950.

== Notes ==
<references/>

== Bibliografia ==
* ''Chertes ortofoto cun i toponims ladins. Chemun de Urtijëi. Sureghes, [[Runcadic]], Bula, Mont Sëuc''. Istitut Ladin Micurá de Rü. San Martin de Tor, 2017. ISBN 978-88-8171-126-0. 
* [[Edgar Moroder]]: ''Seiser Alm - Mont de Sëuc - Alpe di Siusi. Flurnamenkarte, Parzellenkarte'', Begleitbuch. Lia per Natura y Usanzes Urtijëi, 2001. ISBN 88-86102-27-5.
* Barbara Lanz, Sonja Mitterer: ''Höfekarte Gröden''. Museum Gherdëina, Urtijëi 2014, ISBN 978-88-909015-0-8.
* Demetz Meinrad, Moroder Albert, Comploj Siegfried: ''Cherta dl Chemun de Urtijëi cun i inuems ladins''. Lia per Natura y Usanzes Urtijëi, 1985.

[[Categoria:Geografia|Col de Ronc]]
[[Categoria:Gherdëina|Col de Ronc]]
[[Categoria:Col]]
