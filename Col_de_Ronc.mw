{{Gherdëina}}
[[File:Sureghes a Urtijëi te Gherdëina Südtirol 2020.jpg|miniatura|L col de Ronc a man drëta udù da Urtijëi.]]
[[File:Col de Ronc Sureghes Urtijëi.jpg|miniatura|sinistra|Col de Ronc udú da NO.]]
L '''Col de Ronc''' ie n col japé de [[Mont de Sëuc]] a [[Urtijëi]], [[Sureghes]] tl chemun de [[Ciastel (BZ)|Ciastel]] (BZ).
== Descrizion ==
[[File:Rescion de Sot Sureghes.jpg|miniatura|sinistra|L mej Rescion sota defendura.]]
[[File:Lovis Corinth - Tiroler Landschaft mit Brücke - 2885 - Österreichische Galerie Belvedere.jpg|miniatura|Pitura dl puent de Stil de Lovis Corinth (Belvedere Viena)<ref>Bruno Perathoner: ''Lovis Corinth'' Calënder de Gherdëina 2001, Union di Ladins, Urtijëi 2000, p. 179. </ref>]]
Saisom vëniel tlamà ''Piza de Ronc'', japé, ''Stil'' da ''Stille''. Stille miena chiet, n inuem dat dal Verschönerungsverein de Urtijëi cun autri inuemes tudësc (sciche ''Faulecke'' o ''Philosophenplatz'') tl luech de Urtijëi tl 1900. <ref>Comunicazion personela de Paula Grossrubatscher.</ref><ref>{{de}} Karl Mahlknecht, Margareth Runggaldier, ''Mahlknecht: 1885-1985 Der Fremdenverkehr in St. Ulrich in Gröden, seine wechselvolle Geschichte in einem ereignisreichen Jahrhundert. Eine Ortskronik zum hundertjährigem Bestehen des Fremdenverkehrvereines.'' Verlagsanstalt Athesia Bozen, 1985</ref>.
Sul Col de Ronc iel doi hotiei: Ronc y Pradell y trëi vedli mejes: Ronc de sëura,   Rescion de sëura y Rescion de sot che ie sota defendura<ref>[http://www.provinz.bz.it/kunst-kultur/denkmalpflege/monumentbrowser-suche.asp?status=detail&id=15311 Kultur/Denkmalpflege Prov. BZ]</ref>. 
Te Stil ruovun n iëde tres n puent de lën sëura l [[Derjon]]. Stil fova n iëde n bel parc tl bosch, n prá amez cun na cësa mesa desdruda, n sedim, n pitl lech y na promenada che ruova saisom dl bosch. Da na pert n gran parëi de sas cuecien (sas de cuecenes) cun na grota tlameda ''Buja dla Lores''. 
Tl 1966 iel stà fabricà iló n stadio dla dlacia cun plaza da lascè ju i auti. L stadio ie pona stat ruiná da na gran smueia tl 1999<ref>Karl Mahlknecht da Palmer: ''L tët dl stadion dala dlacia a Urtijëi''. Calënder de Gherdëina 1982, p. 122 </ref><ref>Egon Vinatzer: ''Na smueia desdruj l stadio dala dlacia de Urtijëi'', Calënder de Gherdëina 2000, p.134</ref>. 
Sën iel ilo na plaza d ji cui jadins d'inviërn, na plaza dai auti y na cësa dl Chemun de Urtijëi.
Japè dl Col de Ronc ie la stazion dla furnadoia de Mont de Sëuc<ref>Egon Vinazer:’’La “Mont de Sëuc” y la “Secëda” renuvedes defin’’. Calënder de Gherdëina 1971. p. 104.</ref><ref>V.P.: ‚‘La furnadoia Urtijëi-Mont d’Sëuc à abù 40 ani ’’. Calënder de Gherdëina 1976 p.  98</ref>.
== Purtoies ==

L col de Ronc a na mpurtanza storica y nce atuela per l turism y l sport de Urtijëi. Sun col de Ronc  ie n purtoi che ie sta adrua per truepes ani per i campionac de schi slalom dla FIS ti ani 1950-1960 y per i campionac mondiei de schi dl 1970 <ref>Bruno Moroder:’’I campionac mondiei de schi te Gherdëina’’. Calënder de Gherdëina 1971. p.  22.</ref><ref>Erich Demetz: ‚‘I mundiei de schi dl 1970 te Gherdëina’’. Calënder de Gherdëina 1971. p. 100.</ref>.
Sul col de Ronc ruova l purtoi ‚‘’Standard’’ ju da Mont de Sëuc, stlut per segurëza ti ani 1970, canche l ie uní giaurí n nuef purtoi ''Pilat'' lonch 3200 m<ref>{{de}} Karl Mahlknecht, Margareth Runggaldier, ''Mahlknecht: 1885-1985 Der Fremdenverkehr in St. Ulrich in Gröden, seine wechselvolle Geschichte in einem ereignisreichen Jahrhundert. Eine Ortskronik zum hundertjährigem Bestehen des Fremdenverkehrvereines.'' Verlagsanstalt Athesia Bozen, 1985</ref>. 
L purtoi ''Pilat'' ie pona ënghe stat stlut tl 1994, ma per l dezëmber  2021 unirá l purtoi Pilat inó metú a ji <ref>[https://www.rainews.it/tgr/trail/video/2019/08/tra-Urtijei-68d33bbb-7ab6-4e83-9f96-cea6366263b9.html%20Trail%20%2029%20ago%202019 Ntervista cun Trail 2020  29 ago 2019]</ref>. 

Da Piza de Ronc jiva n purtoi encë dl viëres de Runggaditsch y da ilo purtova n schilift sun piza de Ronc ntëur i ani 1950.
== Notes ==
<references/>
== Bibliografia ==
* ''Chertes ortofoto cun i toponims ladins. Chemun de Urtijëi. Sureghes, Runcadic, Bula, Mont Sëuc''. Istitut Ladin Micurá de Rü. San Martin de Tor, 2017. ISBN 978-88-8171-126-0. 
* Edgar Moroder: ''Seiser Alm - Mont de Sëuc - Alpe di Siusi. Flurnamenkarte, Parzellenkarte'', Begleitbuch. Lia per Natura y Usanzes Urtijëi, 2001. ISBN 88-86102-27-5.
* Barbara Lanz, Sonja Mitterer: ''Höfekarte Gröden''. Museum Gherdëina, Urtijëi 2014, ISBN 978-88-909015-0-8.
* Demetz Meinrad, Moroder Albert, Comploj Siegfried: ''Cherta dl Chemun de Urtijëi cun i inuems ladins''. Lia per Natura y Usanzes Urtijëi, 1985.

[[Categoria:Geografia|Col de Ronc]]
[[Categoria:Gherdëina|Col de Ronc]]
