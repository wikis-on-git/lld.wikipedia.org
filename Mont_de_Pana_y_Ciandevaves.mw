[[File:Ciandevaves y Mont de Pana cun Saslonch Sela y Cir.jpg|miniatura|Ciandevaves y Mont de Pana cun [[Saslonch]], [[Sela]] y [[Cir]].]]
{{Gherdëina}}
[[File:Langental aus Monte Pana.jpg|miniatura|[[Stevia]] y [[Val]] ududes da Mont de Pana.]]
'''Mont de Pana y Ciandevaves''' ie doi [[mont]]es te la pert a sud dl chemun de [[Santa Cristina]] te [[Gherdëina]]. Ciandevaves o Cendevaves ie la mont plu a ozidënt.

== Geografia ==
L'autëza dla mont ie danter i 1570 y 1700 metri sul livel dl mer. Dala mont và l'ega a uzidënt tl [[ruf de Iender]] y tl [[pisciadoi dl Tarvela]] cun l ruf de Ciopa, de viëres de urient va l'eghes tl [[Ruf dl Ampezan]].
Sun Mont de Pana y Ciandevaves ruvun a pé su per l troi N. 30 passan per i pisciadoies dl Tervela, sun na streda asfalteda cun l auto, cun n [[lift dai stuei]] che muev da Santa Cristina. Dala mont de Pana ie d'[[inviern]] n cunliamën cun bus cun la [[Mont de Sëuc]].
L ''[[troi]] 528'' porta da Pana tres i Strënc te Tramans sa la [[utia Comici]].

== Capela ==
La capela sun Mont de Pana ie stata dessenieda dal architët Franz Baumann de [[Dispruch]] y fabricheda dala firma De Grandi de [[La Rocia]] tl ann 1935. La ie unida benedida dal pluan de Santa Cri­stina, seniëur Andrea Pramstrahler, ai 26 de agost dl 1937 y perchël possa nce uni dita la santa mëssa tla capela.

Sun autère iel da udëi n relief de [[Sant Antone|Sant Antone da Padua]] fat da [[Albino Pitscheider|Albino Pitscheider de Menza]]. A man ciancia n gran crist de [[Vinzenz Peristi]] y n arcangiul San Michiel, che maza 1 dragon, de [[Luis Insam|Luis Insam dl Tavella]] de [[Urtijëi]]. L ie mo da udëi tla capela n pitl relief dla Madona cul Bambin de Heindl Moroder de Doss. N professëur dla [[Scola d’Ert de Sëlva]], Bidischini, à fat per la capela n lëur de [[bront]] de l’Anunziazion de Maria. A man ciancia de l’entreda vëijun n gran San Bernardo de Menthon depënt n afrësch da Albert Stolz.
<gallery>
Bergkapelle-baumann.jpg|Capela de Pana
Sankt Bernardus Albert Stolz Monte Pana.jpg|Afrësch de Albert Stolz sun capela
Crist de Vinzenz Peristi tla capela de Monte Pana te Gherdëina.jpg|Crist de Vinzenz Peristi tla capela
</gallery>

== Vedli luesc ==
I luesc da zacan ntëur chësta Montes ie:
*Cit
*Prënsa
*Culac
== Hotiei ==
Sun la mont dal doi hotiei da cater stëiles: l ''Monte Pana Dolomites Hotel'' y l ''Hotel Cendevaves''.  
L Monte Pana Dolomites ie unì fabricà tl 1930 cun dessëni de Franz Baumann y dopro ngrandì.
[[File:Hotel Monte Pana.jpg|miniatura| L hotel Monte Pana Dolomiti de Franz Baumann]]

== Lifc ==
Sun Pana iel doi [[lift dai stuei|lifc dai stuei]], un che porta aSanta Cristina y un che va sun [[Mont de Sëura]]. Pona dal mo cater lifc dai schi, un sun Pana y trëi sun Ciandevaves.

== Purtoies ==
Sui preies de Mont de Pana y Ciandevaves vëniel [[jì cun i schi|jit cui schi]] dantaldut da chëi che scumëncia y pitla mutans y mutons cun la scoles dai schi.
Da Mont de Sëura sun Pana ruvel doi [[purtoi]]es, un n fosch y un n brum. Cunliamënc cun i purtoies de [[Sëlva]] y dla [[Sella Ronda]] iel da Mont de Sëura tres Tramans su sul Ëur de Vallongia o da Pana ju per l Mulin de Ciajlat tl purtoi [[Saslong]].

== Sauc per schi ==
Sun Pana ie stat fac tl 2006 doi [[sauc per schi]]. L ie sauc modernes costruii a norma aldo di critères ufiziei dla [[FISI]] per duc chëi che scumëncia cun chësc sport. Un saut ie de 21 m. cun pont critich a 20 m., na lunghëza dla roia dl sgors de 26 m. y na pendënza dla mëisa de 6,3 gradi. L majer saut ie de 35 m. cun pont critich a 32 m. La roia dl sgors ie 40 m. longia, la pendënza dla mëisa de saut ie de 8,3 gradi<ref>Leo Senoner: ''I "Sauc" sun Mont de Pana. L saut te Gherdëina inier y al didancuei''. [[Calënder de Gherdëina]] 2008, pl. 155-158.</ref>.

== Pudejé ==
Sun Ciandevaves y Pana iel stat fat tl 2007 n zënter y purtoies per [[pudejé]] n 2,5 km<ref>Daniela Villotti: ''Gherdëina arà tosc n zënter da pudejé sun Pana''. Calënder de Gherdëina 2008, pl. 178-181.</ref>.

== Troies da ji a spaz ==
N [[troi]] da jì a spaz ie chël per mutans y mutons a se devertí scialdi tl ega d'instà ie la ''Panaraida'' cun n lech artifiziel y uni sort de njinies da sgravedé. N auter troi plu lonch ntëur Ciandevaves ie l ''Troi Unika'' cun scultures zipledes tl lën dai artisć dla lia [[UNIKA Val Gardena|Unika]].
N auter njëni scialdi nuzà dai turistc ie l minigolf pra l hotel Monte Pana.

== Curiosum ==
Tl 1970 ie stà metù su a Santa Cristina na scuadra dl [[juech dal palé]] cun jugadëures de duta Gherdëina cun l inuem ''FC Monte Pana''<ref>Vinzenz Dellago: ''FC Monte Pana''. Calënder de Gherdëina 2003, pl. 140-141.</ref>.

== Notes ==
<references />

== Bibliografia ==
* [[Elsa Runggaldier]]: ''Mont de Pana y si capela''. Calënder de Gherdëina 1981, pl. 36-37.
* Josef Kostner, Gregor Prugger: ''Cherta de Ciandevaves y de Ciandepinëi.'' Calënder de Gherdëina 1974, pl. 124-125.
* ''Chemun de Santa Cristina - cherta topografica y cherta ortofoto cun i toponims ladins''. Istitut Ladin Micurá de Rü 2005, ISBN	88 8171 064 1.

== Cunliamënc ==
* [[Commons:Category:Monte Pana|Fotos sun Commons]]
* [https://www.dolomiti360.it/toponomastica/santacristina-map-name.html Inuemes dl chemun de Santa Cristina]

{{Montes de Gherdëina}}
[[Categoria:Geografia|Mont de Pana|]]
[[Categoria:Montes de Gherdëina|Mont de Pana]]
