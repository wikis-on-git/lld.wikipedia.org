{{Gherdëina}}

[[File:Johann Baptist Purger Gherdeina.jpg|miniatura|JB Purger]]
'''Johann Baptist Purger''' (* [[3 de utober]] [[1805]] a [[Urtijëi]]; † [[21 de dezëmber]] [[1872]] a Urtijëi) ie stat n marcadënt y sëurastant de chemun de Urtijëi.
== Biografia ==
Nasciù a Urtijëi tla cësa Pana da Maria Cristina Mauroner y Peter Burger de [[San Piere (Laion)|San Piere]] dl mej Oberplankl. L'inuem da familia da Burger ie pona deventà Purger. A Urtijëi ova bel si pere na butëiga da sotler tla cësa Pana.
Do la scola a Urtijëi iel jit per cin ani al ginase a [[Bulsan]]. Cun 19 ani iel pona jit a [[Valencia]] tla [[Spania]], ulache fova n valguna families de [[Gherdëina]] che marciadova, i Moroder de Resciesa, i Martiner y si cunià Podreider. Tl 1931 iel inò unite te Gherdëina y à tëut tla mans la pitla firma o butëiga dla sor che marciadova nce de [[chiena]]. 
L Purger marciadova scialdi de chiena coche n veic da si scric<ref>[https://www.provinz.bz.it/kunst-kultur/landesarchiv/archivgut/archivbestaende.asp?lvspecial=true&news_action=4&news_article_id=646196 Handelskorrespondenz Johann Baptist Purger, St. Ulrich in Gröden (1805–1872) (tudësch)].</ref>.
Ël ie bën stat un di primes de Gherdëina a fé l lëur de ferlëigher i nce à lascé mëter ora l lëur ziplà tla mostres. 
L ie stat doi iëdesc nce Ambolt de Urtijëi dal 1949 al 1959. 
La fëna, marideda tl 1933 fova Mariana Moroder (1807-1864) na sor de Janmatie Moroder y muta de Jan Andrea de Manguc y Anna Maria Peschlauzer, dsanter i majeri marcadënc de Gherdëina.
Cun Jan Matia Moroder ova l Purger fat l prim proiet per la [[Streda de Gherdëina|streda de Gherdëina]], ma Jan Matie ie mort l ann 1849. Ël à purtà inant l proiet dla streda cun gran fadies y cunstimënc ajache truepes dova de contra.

== Streda ==
''Liej de plu tl articul: [[Stradon de Gherdëina]]''<br>

Bele tl 1843 se à l Purger y Jan Matie Moroder metù adum per lascé fé n plan a si spëises per [[Streda Statela 242 de Gherdëina y dl Jëuf de Sela|na streda da Pruca]] te Gherdëina. 
Chësta streda ie unida fabricheda cun gran fadia, ma nce cun gran prëscia te set mënsc da fauré al utober dl 1856, per na lunghëza dla streda danter [[Pruca]] y [[Pescosta]] a Urtijëi longia prësciapuech 14 km.
N ucajion dla inaugurazion dla nueva streda ova l Purger lascià fé da [[Johann Burgauner]], che fova diretëur dla [[Scola d'Ert Urtijëi|Scola d'Ert de Urtijëi]], na litografia de Urtijëi. Sun la litografia ie da udëi la streda nueva y nce l puent de sas sun l [[Ruf de Val d'Ana|ruf de Val d'Ana]]. Sun la verscion depënta a acuarel da [[Josef Moroder Jumbiërch|Josef Moroder]] iel da udëi doi tublei che Josef à dessenià a man che mancia sula verscion uriginela, ajache l Purger ulova bonamënter che n udësse miec si cëses. L ie nce da udëi l puent de sas fabricà bel tl 1853.

== Notes ==
<references/>
[[File:Urtijei 1856.jpg|miniatura|Litografia de Urtijëi de Urtijëi tl 1856 de Johann Burgauner (1812 - 1891)]]
[[File:Purger-monument.jpg|miniatura|Monumënt a JB Purger fat da Ludwig Moroder.]]
[[File:Road Gherdeina.jpg|miniatura|Plata ]]
[[File:Pieta-Purger.jpg|miniatura|Pietà de Giuani Batista Moroder sun la fossa dla familia Purger.]]
== Bibliografia ==
* Wilhelm Moroder: ‚‘Markt St. Ulrich im Grödentale‘. Im Selbstverlag Marktgemeinde St. Ulrich 1908, pl. 60-61.
* ''N liber scialdi intéressant sun l prim stradon de Gherdëina dl 1856''. Calënder de Gherdëina 2007 pl. 62-65.
* Chiocchetti Nadia: ''Nosta Jent. Persones y personalités dla Ladinia.'' Union Generela di Ladins dles Dolomites. pl. 127-128. ISBN 88-901703-4-4.

{{DEFAULTSORT:Purger Johann Baptist}}
[[Categoria:Uem|Purger]]
[[Categoria:Persones de Gherdëina|Purger]]
