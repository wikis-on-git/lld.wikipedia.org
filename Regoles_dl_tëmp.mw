== Jenà ==

Él la nöt de Nanü chît y tler<br>
l'ann vëgn bun y cer.<br>
Rëna cöcena söla pröma da doman<br>
porta stlet tëmp y desgrazies<br>
döt l'ann


Ai diesc de jenà bel sarëgn<br>
la blâ vëgn y al gnarà bun fëgn


Da [[San Bostian]] y [[San Fabian]]<br>
le dër invern mët pa man.


[[San Vinzënz|Vinzënz]] fej le tëmp ia por l'ann.


Él ai 22 de jenà bel tëmp assà<br>
gnaral de bun vin y tröpa blâ.


Le mëis de jenà blanch y lominus<br>
d'isté saral gran cialt y tröp soiûs


Él de jenà bele früc söl lëgn<br>
é chël por le paur en rì sëgn.<br>
Él talpines de jenà che pëta sö<br>
vëgnel de mà ciamò invern<br>
y ince mez jügn insciö.


[[San Paul]] zënza nëi cun tëmp bel<br>
dij che l'ann vëgn bun y morjel.<br>
Tirel incö n vënt grou y gros<br>
gnaral la plöia tosc.



== Forà ==

Él en [[Santa Maria dal Poch]] (2 de forà)<br>
dër cialt le dé<br>
saral ciamò dër nëi y dlacé.<br>
Sce al nëi y gunfedëia<br>
l'aisciöda defata tlocorëia.<br>
Sce i ciampoprà é de vërt arjignà<br>
sarai da Pasca dala nëi stopà.


Da [[San Matio]] él la olp che va<br>
por l'ultim iade söla dlacia.<br>
Ajache incö se rump le dlacé,<br>
sce al é, sc'nò vëgnel cherié.


É forà assöt y frëit<br>
spo poste t'aspeté d'agost ciamò<br>
i dis da cian (dër cialt)


Ala fin de forà n gran vënt,<br>
al vëgn n bun ann por jënt.


Sce le vënt ne vëgn nia de forà<br>
dër dessigü d'aurì al gnarà.


== Merz ==

Se fej le merz sciöch l'isté passè<br>
l'aisciöda sarà da mené picé.


Merz po ciamò ester curì<br>
n bun isté arà da gnì.


De merz nò ciamò somenè<br>
zënza la somënza ne vëiga nia l'dé.


Do n mezr cun massa plöia y mol<br>
nia n bun ann gnì ne pòl.


Da [[Sant Ujöp]] le vënt n'é mai bun por jënt.


Tan de ciarü che al é de merz<br>
tan de temporai él d'isté.


Sciöch' al é ai 29 de merz, insciö l'aisciöda<br>
sciöch' al é ai 30 de merz, insciö l'isté<br>
sciöch' al é ai 31 de merz, insciö l'altonn.


Sce al plöi in [[Vëindres Sanc]]<br>
ési döt l'ann moi i guanc.


== Aurì ==

I soni dij:<br>
me mëteste d'aurì<br>
spo mëssi fraidì;<br>
me mëteste de mà<br>
araste soni assà;<br>
me mëteste de jügn<br>
n'aste ince n bel gran grüm.


É mola la pröma domënia d'aurì<br>
cina [[Pasca de Ma|Pasca de Mà]] saràl mol saurì.


É l'aurì morjel y lesier<br>
rî y frëit é le mà intier.


Dër da lönes l'aurì<br>
le paur ia por l'ann po s'la rì.


Sce l'aurì ô dër scialdè<br>
n'é l'isté nia dër da laldè.


== Mà ==

De mà<br>
mai plöia assà.


[[San Pancraz|Pancraz]], [[San Servaz|Servaz]] y [[San Bonifaz|Bonifaz]] é la fin<br>
dl frëit y lunch invern destin,<br>
mo zënza la frëida [[Santa Sofia|Sofia]]<br>
nes lascia l'invern nia ciamò ia


Sce les ês somëna de mà<br>
arà le paur patüc assà.<br>
Siëia le paur de mà<br>
[[artighëi]] y [[pofl]] vëgnel assà.


De mà dess se ciafè vigni erba en pazun d'ega


== Jügn ==

La plöia da [[Pasca de Ma|Pasca de Mà]]<br>
porta benedisciun assà.<br>
Te chinesc dé erba assà<br>
y te na nöt nëi assà.


San Medert, al dij sigü<br>
cô che le tëmp por 40 dis à da gnì.


De jügn la plöia frëida<br>
é sciöch tósser por ciamp y por l'erba.


Jügn dër frëit y mol<br>
é stlet por tablè y fol


Plöiel ai 27 dl mëis<br>
ploiaral set edemes ti fëgns


== Messè ==

Desche Santa Maria à le tëmp ai dui<br>
arà la jënt le tëmp 40 dis vigni dé.<br>
Sce Maria se ciafa la plöia jö dal cil<br>
jarara cun la plöia a cil.<br>
Sce al plöi incö grop<br>
romagn ötes majun y bot.


Messè mëss apratè<br>
ci che de setëmber dess garatè.<br>
Sce al mët man cun la plöia<br>
aràn codî la möia.<br>
De messè n dër tonè<br>
implësc d'artighëi le tablè.<br>
Ci che messè y aost n'é bugn da fà<br>
n'à pa gnanca setëmber da dè ca.<br>
É i dis da cian sarëgns y bi<br>
é ciamò bun l'ann che à da gnì.


[[San Iaco]] zënza plöia nes dijarà danfora<br>
che n invern dër dür saral defora.<br>
Sce chësc dé é sarëgn y nët<br>
sarà Nadè dër frëit de net.<br>
Passada [[Santa Ana]]<br>
gnarà frësca la doman


== Agost ==

Él dër cialt cina [[San Laurënz]]<br>
sarà l'invern blanch de nëi sovënz.


Sc'al é da [[San Domëne]] dër cialt<br>
vëgnel n invern dër frëit.


Inanater les döes Santes Maries (da [[Santa Maria dai Ciüf]] ala Picera de Setëmber)<br>
désson cöia les erbes de medejina


[[San Laurënz]] porta la fin dl isté<br>
[[San Berto]] le mëterman dl invern.


Sciöche [[San Berto]] à la cîra<br>
arà döt l'altonn la cîra


La plöia le dé de [[San Berto]] fej mè<br>
al [[artighëi]] y le fej stentè.


Les plöies de [[San Berto]]<br>
ne sta mai fora.


Da [[San Gustin]]<br>
les plöies de [[San Berto]] va ala fin.


== Setëmber ==

Sciöch al é le Sant dl cerf ([[San Egid]])<br>
insciö sarà l'altonn.<br>
Le tëmp che sarà en chël dé<br>
che la [[löna]] vëgn foscia de setëmber<br>
döt l'altonn romagnarà.


Sciöche le tëmp é en Santa Maria (ai 8)<br>
insciö saral cater edemes alalungia.<br>
Le dé ch'al nasc Santa Maria<br>
les [[vidundra|vidunderes]] pëia ia.<br>
Stàres chilò<br>
n'è l'invern dessigü nia daimprò.


Sce les röses tan tert ô ciamò florì,<br>
l'invern stënta a gnì.


Sce la föia toma snel,<br>
ciafa la tera defata n mantel.<br>
Tónel de setëmber, chël é vëi,<br>
saral da Nadé na gran nëi.


Sc'al tona do la [[Santa Crusc]] (ai 14)<br>
spo saral ciamò n bel altonn.


Sc'al plöi en [[San Michiel]]<br>
ploiaràl gonot d'altonn.<br>
Él bel tëmp en chësc dé<br>
romagnel por cater edemes insciö.


== Otober ==

[[San Gal]] lascia tomé la nëi<br>
porcöra la vacia te stala<br>
cogorëia i poms te sach.<br>
En San Gal mol<br>
chërda alerch n invern dür.<br>
É le tëmp assöt en chësc dé<br>
gnaral lassura n töme isté.<br>
Da San Gal él i vicì che perd la usc<br>
y romagn ströms fina en [[Palsacrusc]].


Scel al é d'otober temporai<br>
por döt invern ince gnarai.


È l'otober frëit y da vënt<br>
é jenà y forà lesiers por jënt.


É [[San Lüca]] cialt y bun<br>
sarà le tëmp n poltrun


Plöia ala fin dl mëis<br>
a n bun ann sperè podëis.


Sce [[San Scimun|Scimun]] y [[San Iüda|Iüda]] é passà<br>
é l'invern defata da tó ca.


== Novëmber ==

Sce [[Gnissant]] é tla nëi<br>
porta [[San Martin]] n trafëi.


É le tëmp da [[Gnissant]] bel<br>
vëgnel ciamò n cört isté morjel.


Sce al é bel en [[San Martin]]<br>
gnaral indoman l'invern plan plan.<br>
Él ciamò fëies söi lëgns chësc dé<br>
gnarà l'invern da debité.<br>
Martin vëgn alerch söl ciaval blanch.<br>
Sche al n'à nia la nëi, spo portel la nëi.


Le dé de [[Santa Tarina]]<br>
va adöm cun [[Nanü]].


Amez novëmber la nëi<br>
porta früc y trafëi.


Sce al nëi en [[Sant Andre|Sant Andrè]]<br>
sarà la blâ da menè picé.


Ciara tla nöt de [[Sant Andre]]<br>
cî cîra che le tëmp ô mostrè<br>
sciöche al sarà, bun o stlet<br>
l'ann dô sarà, n bun o n stlet.


É novëmber tler y frëit<br>
sarà jenà da ciarü y morjel.


== Dezëmber ==

É le pröm dé de dezëmber<br>
fat ia te n invern frëit<br>
romagnaral frëit por cater mëisc.


Desche Adam y Eva à dl tëmp le destin<br>
romagnel döt le mëis fina ala fin


Él sarëgn en la Nöt de [[Nade|Nadè]]<br>
sarà l'ann nü benedì y bun garatè


Nadè vërt, Pasca blancia.<br>
[[Nade|Nadè]] tla nëi, [[Pasca]] tl trafëi


Sce Nadè é da vënt<br>
fej l'ann do contënt


É [[San Stefo]] zënza vënt<br>
gareta le vin da [[Bulsan|Balsan]] y da [[Trent|Trënt]].<br>
Tìrel dër tröp le vënt<br>
le vin gnarà stlet da spavënt.


Vënt tla nöt l'ultim dé dl ann<br>
n'à mai fat de vin y blâ cotan

