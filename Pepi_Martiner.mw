{{Gherdëina}}
[[File:Jita di Studënc de Gherdëina ti Grijons.jpg|miniatura|Pepi Martiner cun la grupa di Studënc de Gherdëina a Mustèr tl [[Grijon]] ai 26 de lugio 1966. Da man ciancia: Leo Martiner, Hugo Senoner, Theodor Riffesser, Romeo Sommavilla, Heinz Stuflesser, Rafael Insam, Ambros Widmer, Heini Senoner, '''Pepi Martiner''', Erwin Messner, Wolfgang Moroder, Waltraud Santifaller, Mario Perathoner y [[Edgar Moroder]]<ref>Wolfgang Moroder: ''Viac culturel di studënc de Gherdëina ti Grijons''. [[Calënder de Gherdëina]] 1968, pl. 35.</ref>.]]

[[File:Sepultura de Pepi Martiner 1976 Urtijëi.mp3|miniatura|alt=Sepultura de Pepi Martiner cun rejenedes de Seniëur Cristl Moroder y de Alcide Berloffa.|Sepultura de Pepi Martiner cun rejenedes de Seniëur Cristl Moroder y de Alcide Berloffa.]]
[[File:Cunferënza Pepi Martiner Union Generela di Ladins.mp3|miniatura|alt=Rujeneda de Pepi Martiner pra la assemblea dla Union Generela di Ladins dla Dolomites,|Rujeneda de Pepi Martiner pra la assemblea dla Union Generela di Ladins dla Dolomites.]]
'''Pepi Martiner ''' (* 14 de agost [[1943]] a [[Urtijëi]] ; † 2 de merz [[1976]] a [[Trënt]]), laureà de sciënzes politighes ie stat n jurnalist y n uem de politica ladin. 

== Biografia ==
Pepi Martiner fova l plu vedl de cin fredesc, fi de Adolf Martiner y de Frida Stuflesser de Petlin.
Do la scola elementèra fov-l jit a studië tl seminar Johanneum tl [[Luech Tirol]]. Do che l ova fat tl 1962 la matura classica, iel jit a l'[[università de Milan]]
tla facultà de scienzes pulitighes, ulache l ova arjont l titul de dutor l'ann 1968. Per 15 mënsc ovel pona fat l militer sciche scëmpl [[saudé]]. Tl 1970 al scumencià a lauré pra la [[Rai Ladinia|RAI de Bulsan]] coche coordinatëur dla trajmiscions cultureles ladines ''Dai crëps dl Sela''. Ai 14 de setëmber 1974 ova Pepi maridà Zita Senoner dl Plòc de Sëlva y à abu na muta Silvia.<br>
Pepi Martiner ie mort do che l ie stat menà sot da n auto sun streda a Bulsan ntant che l jiva a cësa cun la fëna y si popa de 7 mënsc.

== Atività ==
Bele da studënt ovl judà a meter su la grupa ''Studënc de Gherdëina'' y fova deventà presidënt dla grupa. Ël ie pona deventà prësc cunselier dla [[Union di Ladins de Gherdëina]] y cunselier dla  [[Union Generela di Ladins dles Dolomites|Union Generela di Ladins dla Dolomites]]. 

Ël ie stat doi iedesc uem de chemun de Urtijëi y un n iede assessëur dl Chemun de Urtijëi.

Ël fova cumëmber dl partit Democrazia Cristiana, amich y tla linia de Alcide Berloffa.

Dal 1974 al 1976 iel stat cumëmber dla Cunsulta Culturela Ladina.

Pepi Martiner à urganisà y judà ence sciche relatëur te truepes dis culturei ladins. 

== Rujenedes pra la sepultura ==
Pra la sepultura de Pepi Martiner à l onorevole [[Alcide Berloffa]] dit, tra l auter, te si rujeneda: ''„... tu l’hai tanto amata la tua gente e l’hai rappresentata con passione e con dedizione esemplare anche nelle sue aspirazioni più intime. Sentiamo di doverti ringraziare per averci insegnato come si serve un popolo, quale sincerità e quanto senso della verità occorre per servirlo nelle scelte politiche, quale amore del bene comune e quale vero rispetto della persona umana sono necessari per le scelte di giustizia anche nelle responsabilità amministrative... Il tuo passaggio, così breve ma intenso, è stato incisivo. Hai lasciato una traccia significativa ovunque ti sei dedicato, una grande generosità ti ha sostenuto nello slancio deciso e singolare della tua presenza...“''

Rujeneda de seniëur Cristian Moroder, regens dla scola Johanneum a Dorf Tirol ulache Pepi Martiner ova studià. „… savon de chël che tu es fat per la nosta tiëra ladina, nosta jënt, rujeneda y cultura, per chël che tu te es festidià y rujenà per la rajons di ladins, per chël che te es mpenià per n miëur pensé soziel…“ [[Discussione:Pepi_Martiner|Trascrizion completa dla rujenedes.]]

== Publicazions ==
* Pepi Martiner: ''Raprejentant ladin o raprejentant di Ladins''. La Usc di Ladins. An III N. 2 1. de Fauré 1974, pl. 3.
* Pepi Martiner: ''Mantenion nosta rujeneda de l'oma (Referat de Pepi Martiner pra l 5° Dì culturel ladin a Urtijëi)''. [[Calënder de Gherdëina]]  1975,  pl. 41-50.

== Notes ==
<references/>

== Bibliografia ==
* La presidënza dla Union Generela di Ladins dla Dolomites: ''Pepi Martiner †''. Nos Ladins 1 de auril 1976, An 5 N. 4, pl. 1-2.
* Edgar Moroder: ''Pepi Martiner †. L lecord de n gran amich de duc i ladins''. Nos Ladins, An 5 N. 4, pl. 8-9.
* Frida Piazza: ''Lëtra scrita a Pepi ntan si sepultura''. Nos Ladins, An 5 N. 4, pl. 9-10.
* Leo Martiner: ''N cumià splaiënt''. Nos Ladins, An 5 N. 4, pl. 10.
* Paula Moroder: ''I Ladins à perdù Pepi''. Nos Ladins, An 5 N. 4, pl. 10.
* Vinzenz Peristi: ''Pepi Martiner y l mont Ladin''. Nos Ladins, An 5 N. 4, pl. 11.
* ''Salut dl on. Berloffa a Pepi sun [[Curtina de Urtijëi|curtina]]''. Nos Ladins, An 5 N. 4, pl. 11.
* ''Bera Sepl Runggaldier da Passua pra fòssa de Pepi l di dla sepultura''. Nos Ladins, An 5 N. 4, pl. 9-10.
* Vinzenz Peristi: ''Dr. Pepi Martiner † 2.3.1976''.  Calënder de Gherdëina  1977, pl 36.
* Vinzenz Peristi: ''Pepi Martiner - 20 ani do''.  Calënder de Gherdëina  1997, pl. 135.

== Weblinks ==
[[Categoria:Uem|Martiner, Pepi]] 
[[Categoria:Ladinia|Martiner, Pepi]]
[[Categoria:Persona ladina|Martiner, Pepi]]
[[Categoria:Persones de Gherdëina|Martiner, Pepi]]
[[Categoria:Televijion|Martiner, Pepi]]
