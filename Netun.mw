[[File:Neptune - Voyager 2 (29347980845) flatten crop.jpg|thumb|Neptune - Voyager 2 (29347980845) flatten crop]]
'''Netun''' é l’otav [[Planet|planët]] dl [[Sistem soler|Sistem solar]] y le plü dalunc a pié ia dal [[Suredl|Sorëdl]]. Al é le cuarto planët maiú sce al vëgn conscidré so diameter y le terzo sce al vëgn conscidré süa massa, che è 17 iadi chëra dla [[Tera]] y n püch maiú de chëra de so planët jomelin Uran<ref> David R. Williams, ''Planetary Fact Sheet - Metric'', NASA, 29 november 2007</ref> . Netun y Uran vëgn classificá danter i "giganc dlaciá" aladô de süa atmosfera metüda dadöm dantadöt da dlacia cun ega, amoniaca y metan adöm cun idrocarburs y bonamënter azot<ref>Jonathan I. Lunine, ''The Atmospheres of Uranus and Neptune'' (PDF), Lunar and Planetary Observatory, University of Arazona, 1993. </ref>. Le metan che vëgn dant tla pert plü esterna dl’atmosfera ti dá le corü crateristich de Netun bröm lominus <ref>Kirk Munsell, Smith, Harman; Harvey, Samantha, ''Neptune overview'', sön Solar System Exploration, NASA, 13 november 2007</ref>. La pert interna dl planët é metüda adöm dantadöt dla dlacia y crëp<ref>M. Podolak, Weizman, A.; Marley, M., ''Comparative models of Uranus and Neptune'', te ''Planetary and Space Science'', vol. 43, nº 12, 1995, pl. 1517–1522, DOI:10.1016/0032-0633(95)00061-5</ref>. Sön Netun él le vënt plü sterch co sön düc i atri planëc dl Sistem solar. Al é gnü mosoré le vënt cun na velozité maiú co 2.100 km/h<ref>V. E. Suomi, Limaye, S. S.; Johnson, D. R., ''High Winds of Neptune: A possible mechanism, in Science'' (AAAS (USA)), vol. 251, nº 4996, 1991, pl. 929–932, DOI:10.1126/science.251.4996.929, PMID 17847386</ref>.

L’inom de Netun vá zoruch a chël dla divinité dl mer Netun tla mitologia romana y só simbol astronomich è ♆ , na versiun stilisada dla furcia de Netun.

Netun é gnü descurí ai 23 de setëmber dl 1846 da Johann Gottfried Halle cun el telescop dl Osservatore astronomich da Berlin y da so studënt Heinrich Louis d’Arrest. Netun é le pröm planët che é gnü descurí dantadöt aladô de calcolaziuns matematiches <ref>Calvin J. Hamilton, ''Neptune, Views of the Solar System'', 4 d'agost 2001.</ref> . Püch dedô é ince gnüda descurida la löna de Netun a chëra che al ti é gnü dé inom Triton. Degügn di atri trëdesc satelic naturai de Netun ne é gnü descuri dan da le XX. seco. Le planët é gnü vijité dala sonda spaziala Voyger 2, che ti é passada dlungia ai 25 d’agost dl 1989.
==Notes==
<references />

[[Categoria:Astronomia]]
