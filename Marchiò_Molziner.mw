[[File:San_Pasquale_Baylon_by_Marchiò_Molziner.jpg|link=//upload.wikimedia.org/wikipedia/commons/thumb/b/b9/San_Pasquale_Baylon_by_Marchi%C3%B2_Molziner.jpg/220px-San_Pasquale_Baylon_by_Marchi%C3%B2_Molziner.jpg|miniatura|Statua de San Paschalis Baylon tla dlieja San Francesco della Vigna a [[Unieja]].]]


'''Marchiò Molziner''',  nce   Marcion o Melchior Malsiner, fova nasciù te Gherdëina ntëur l 1655. <ref name="contratti2">Helena Serazin, Matej Klemencic: ''I contratti di garzonato degli scultori, lapicidi e intagliatori veneziani''. In: Acta Historiae Artis Slovenica 9, 2004, S. 193–200.</ref>

Savon che l à laurà tla berstot dl venezian Pietro Morando. Do l 1704 al abu si berstot. On mo n documënt dl 1714 che desmostra che l laurova te si berstot a Unieja. 

== Lëures ==
Bonamënter ova Molziner scumencià a fé curnijes, n lëur che fajova truepes nlëuta te Gherdëina. L ann 1702-1704 al ziplà per l jegher dl cunvënt dla munighes ''Sant’Andrea della Zirada'' a Unieja, lëures documentei ma nia plu da udëi<ref>S. Guerriero: ''Episodi di scultura veneziana del Settecento a Sant’Andrea della Zirada''. In: Venezia Arti 10, 1996, S. 62.</ref>. 

L sëul lëur cunesciù y mo da udëi de Molziner ie la statua de lën de San Paschalis Baylon dl 1691 tla  dlieja ''San Francesco della Vigna'',  a Unieja, tla sesta capela a man ciancia (''Cappella Priuli''). Chësta figura ie stata metuda su iló  doche la fova unida tëuta demez tl 1898 dala capela Giustinian tla dlieja ''Santa Maria della Salute''. Aldò de Paola Rossi ie la statua de qualità mesana, chël uel dì che l Molziner nen à nia arjont l savëi de si mòster Morando<ref>Anna Maria Spiazzi, Massimo De Grassi, Giovanna Galasso: ''Andrea Brustolon 1662–1732. Il Michelangelo del legno''. Skira 2009. ISBN 978-88-572-0187-0</ref>.

== Notes ==
<references />

== Bibliografia ==

* Ettore Merkel: ''La scultura lignea barocca a Venezia''. Da Anna Maria Spiazzi (ed.): ''Scultura ligna barocca nel Veneto'', Cinisello Balsamo 1997. pl. 107–195 (talian).
* Wolfgang Moroder: ''Scultëures de Gherdëina jic ora de valeda: Marcion Malsiner a Unieja.'' Calënder de Gherdëina  2010, pl. 183.

[[Categoria:Uem]]
[[Categoria:Scultëures de Gherdëina]]
