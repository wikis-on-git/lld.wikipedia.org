[[File:Fischburg in Gröden Südtirol.jpg|miniatura|L ciastel udù da pert de uzidënt]]
{{Gherdëina}}

L '''Ciastel de Gherdëina''', dit ence mé Ciastel o Ciastel de Sëlva, per tudësch Fischburg y per talian Castel Gardena ie n ciastel dl dejesetejim secul te Sëlva.
== Pusizion ==
L ciastel ie tl chemun de [[Sëlva]], da pert de man ciancia dla Val y a sud dl ruf Derjon. L Ciastel ie perdrët plu daujin al zënter de [[Santa Cristina]] y si capela fesc pert dla pluania de Santa Cristina. Sëura l ciastel pasa la varianta B dl [[Saslong|purtoi Saslong]].

== Storia ==
L ciastel ie stat fa su dal grof Engelhard Dietrich Wolkenstein (* 1566, † 1647) y fova la sënta dla suneria Wolkenstein fin ala fin dl dejedotejim secul.

Tl  1615 scrij Marx Sittich  von Wolkenstein, l fra de Engelhard Dietrich, che nlëuta ova l grof, pasciunà de pië pësc, lascià fé te chël post n valgun lec da pësc y perchël ie l'inuem tudesch dl ciastel Fischburg. 

L grof ulova bën che l ciastel deventësse n ciastel de defendura dai Venezians ma chël ne ti ie nia stat cunzedù.

L ciastel ie stat desenià da Hans Reichle, architet y artist tudësch, sculé dl cunesciù Giambologna a Firenze. Reichle stajova nlëuta a [[Persenon]] y ova ncé fat su iló la Hofburg dl vëscul.

Dal nventar dl ciastel da nlëuta iel da capì che tl ciastel fova plu ermes da ji a ciacia che ermes de viëra y ncé truepa massaria da pië pësc.

Do che i franzëusc fova passei tl ciastel tl 1809 ie chësc jit bëndebo dojù y tl 1826 à la familia Wolkenstein lascià ji al incant dut l fantorum dl ciastel.

Tl 1841 ie l ciastel unì dunà ai chemuns de Sëlva y de Santa Cristina per ti dé cuatier ai pueresc.

Tl 1926 ie l ciastel stà vendù al baron Franchetti de [[Unieja]]. L baron á cumedà su l ciastel y derturà l'aredamënt y cumprà duta la mubilia antica, de biei furniei a oles te Gherdëina y tl Südtirol. Mo al di da ncuei ie l ciastel n avëi dla familia Franchetti. L ciatel ie nia da vijité, ma datrai vëniel giaurì a duc per vel cunzerc.
== Capeles ==
Tl ciastel dedite dal na capela. N autra capela dedicheda a Santa Utilia eil da vijité dan la ntreda dl ciastel.
<gallery>
Fischburg Gröden.jpg|La pert a Nord
Fischburg Gröden W.jpg|La pert a uzidënt sun l purtoi dai schi.
Fischburg detail with S Christina Gröden.jpg|La masra tor dl ciastel
Chapel Fischburg Val Gardena.jpg|La capela dan l ciastel de Santa Utilia.
Capela de Santa Utilia autere Santa Cristina Ciastel.jpg|L'autere dla capela de Santa Utilia
</gallery>

== Bibliografia ==
* Nicolò Rasmo: ''Fischburg''. In: Oswald Trapp , ''Tiroler Burgenbuch. IV. Band: Eisacktal''. Verlagsanstalt Athesia, Bulsan 1977, pl. 235–257.
* ''I castelli del Trentino e Alto Adige''. Kina Italia, Trënt, ISBN 8881800322 

== Cëla nce ==
[[I ciastiei tla Ladinia]]
== Weblinks ==
[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=18011 Monumënc sota defendura dl Provinzia Südtirol]

[[Categoria:Gherdëina]]
