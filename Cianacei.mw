{{Infobox comun talian
|Inom luech        = Cianacei
|Blason            = 
|Stat              = [[Talia]]
|Region            = Trentin-Südtirol
|Provinzia         = [[Trentin|Trent]]
|Comunité          = [[Fascia|Comun general de Fascia]]
|Nord              = 46°28′37.06″N 
|Ost               = 11°46′15.74″E
|Auteza            = 1.450
|Souraspersa       = 67,02
|Abitanc           = 1.901
|Data abitanc      = November 2017
|Densité           = 28,36
|Frazions          = Gries, Dèlba, Penìa
|Codesc postal     = 38032
|Prefis telefonich = 0462
|Ombolt            = Silvano Parmesani
|Onn ombolt        = 10.05.2015
|Mapa              = Map of comune of Canazei (province of Trento, region Trentino-South Tyrol, Italy).png
|Plata internet    = http://www.comune.canazei.tn.it/
}}

'''Cianacei''' (''Canazei'' par [[talian]]), é n comun de 1901 abitanc de la [[Trentin|Provinzia autonoma de Trent]] te la [[Fascia|Val de Fascia]].

[[File:Canazei NW.JPG|thumb|left|Cianacei]]
Cianacei l'à 1.907 sentadins (ai 31.12.2017) e l'é a 1.465 m.s.l.m.; fosc l'é l paìsc de Fascia che à maor nonzech dal pont de veduda turistich, vedù che l'é a doi varesc dai Jouves Dolomitcs (Pordoi, Sela, e Fedaa), l'à a la leta n marut de portoes sun chi che se pel ruèr sorì dal zenter del paìsc, e amò apede sacotanta bela strutures turistiches modernes. 

Passà [[Ciampedel]], dant de ruèr ta Cianacei, olache la val se slèria, se pel se goder l [[Gran Vernel]] con sie giacees che i é duc sot al limit de la neif sempiterna.

A jir en sù per la val de Fascia, la pruma vila che se scontra l'é chela de Gries, frazion de Cianacei. [[Valentino Rovisi]], om nasciù te na familia gardenera che se à plindernà a [[Moena]] e arlef de Tiepolo de [[Unejia]] anter l 1728 e l 2750, sul parei de la gejiola de la Madona de la Neif de Gries, fata sù del 1595 con sie ciampanil carateristich a cigola, via per l 1700 l'à depent Sèn Crestofol (personaje scialdi depent dai pitores fascegn). L picol tempie gotich l'é stat restaurà e col 1979 aló se à podù dir messa.

Aló apede, l'é n muie enteressant ence jir a veder la veia vila de Magoa, lech te chel che amò anchecondì stèsc jent, e olache l’é restà dotrei cèses de legn biot fates sù prescipaech del scomenz del 1600. 

[[File:Canazei Chiesa del sacro cuore.jpg|thumb|left|Gejia del Sacro Cher de Gejù]]
A Gries l'é ence la gejia parochièla de Cianacei dedichèda al Sacro Cher de Gejù e fata sù ti egn de la seconda vera mondièla. La gejia de Sèn Florian, sènt protetor contra l mèl da fech, enveze la é del 1500 e la é tel zenter storich de Cianacei. La gejia da pech la é stata restaurèda. Daìte troa lèrga i utères laterai de stil baroch, n bel depent a fresch da la man a nord, con depent sù la sombologìa de Sèn Florian e i bie ujes de bron. Te chesta gejia vegn dit messa.

L'autra frazions del Comun de Cianacei l'é [[Dèlba]] (1.517 m.s.l.m.), che l'é una de la vejinanzes de la veia regola de l'età de mez e che la é da la man cencia de la Veisc. La gejia parochièla la é dedichèda a Sèn Antone; la é stata sagrèda l'1.07.1561 dal Piscop de [[Belun]] Biagio Aliprandini, piscop suffragan de chel che [[Persenon]]. L frabicat gotich, che l'à n ciampanil spiz, fazile l'é stat fat sù del 1400, soravìa a n veie lech de cult, e col passèr del temp l'é stat resturà e fat fora. Dèlba l'é ence la senta de la direzion e aministrazion de la Azienda de Promozion Turistica de Fascia e del stadie de la giacia, olache l'é stat endrezà doi edizions di campionac mondièi de hockey de la giacia. 

Penìa (1.555 m.s.l.m.), sie inom l vegn cà da l’agetif latin ''pendivus'' paìsc logà su l'ert, l'é n paìsc logà enlongiajù l ruf de Dolèda e sun sia pèrt più auta troa lèrga la gejia de Sèn Bastian e Sèn Roch, sagrèda ai 3 de aost del 1562 dal Piscop de Belun. L frabicat l'é de stil gotich e l'à l ciampanil a cigola: i doi utères depenc "col mèrmol faus" i à n stil renascimentèl. 

A 1.631 m.s.l.m. e 1.673 m.s.l.m. l'é Lorenz e Vera, che l'é avisa la viles loghèdes su la quota più auta sul livel del mèr de duta Fascia; chiò no se pel ruèr coi auti, ma se pel se goder n panoram da marevea visavì a la gran crepa de Vernel. 

L'é da dir che Cianacei l rec sia economìa sul turism, che va inant ence de gra a strutures de delet e sportives de gran valor (nodadoa e sauna publica, stadie de la giacia a Dèlba e lifc portamont modergn), ma l'é da tegnir cont ence che te la frazions de Dèlba e Penìa vegn tegnù sù la usanzes populères de chisc egn, de gra ence a gropes de folklor e culturèi che duc i egn, te ocajions particolères, i viventea festes e manifestazions.
{{Comun general de Fascia}}
<gallery>
Immagine:Canazei1.jpg|[[Chiesa di San Floriano (Canazei)|Chiesa di San Floriano a Canazei]]
Immagine:Canazei7.jpg|Ritratto dell'[[Francesco Giuseppe I d'Austria|imperatore Francesco Giuseppe]] e dell'[[Elisabetta di Baviera|imperatrice Sissi]] sulla facciata dell'Hotel Dolomiti a Canazei
Immagine:Canazei9.jpg|Casa con decorazioni murali a Canazei
Immagine:CanazeiMaisondécorée.JPG|Casa decorata nel centro storico di Canazei
Immagine:Canazei.JPG|Il torrente [[Avisio]] nel centro di Canazei
</gallery>

[[Categoria:Comuns dla provinzia de Trent]]

