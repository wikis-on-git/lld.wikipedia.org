{{Gherdëina}}
 
'''Philomena Prinoth Moroder''' (* [[11 de utober]] 1860 a [[Maran]];† [[31 de jené]] [[1920]] a Urtijëi) ie stata na scritëura te Gherdëina de n diare.
== Biografia ==
Ëila ie nasciuda a Maran da pere y loma de Gherdëina che fova marcadënc te na butëiga sot ai ghebelbri for a a Maran. Iló ala fat nce la scoles y finà via si studesc pra l istitut "Englischen Fräulein".  A Maran ala cunesciù l dutor Konrad Moroder de Janmatie (1849-1919) che laurova iló tl spedel<ref>[[Edgar Moroder]]: ''Die Moroder. Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung – Geschichte – Biographien – Anhang. Beitrag zur tirolischen Familienforschung''. Urtijëi 1980, p. 226–229 [http://www.moroderfamily.com/ld/libri Liber Moroder]</ref>. 
Ëi ie po unic te Gherdëina a sté tla cësa che sën se tlama Columbia tla streda Stufan a Urtijëi.  I à abù 13 fions, 6 mutans y 7 mutons. De chisc ie 6 morc da pitli , na muta Adelheid cun 16 ani y n mut Franz Gottfried tumà tla viëra.
Si uem fova dutor ma l tenia nce na pitla apotech ulache la fëna ti judova.

L diare de Philomena Prinoth ie scrit per tudësc y va dal 1885 al 1920. La trascrizion tudësca publicheda dl 2018 ie de 580 plates. L diare dà na bona vijion de coche fova la vita te si familia y la vita soziela te Gherdëina. Si nepota fova la maestra y scritëura [[Elsa Runggaldier|Elsa Runggaldier]] che à dat ora la traduzion ladina te n liber<ref>[[Elsa Runggaldier]] (traduzion): ''Lecurdanzes de Lava, diare ntan la prima viëra de Philomena Prinoth Moroder''. Union di Ladins de Gherdëina, 1978.</ref>  y publicà sun La Usc di Ladins tl 1976 pertes dl diare de Philomena scrites ntan la Gran Viera.

== Scric publichëi ==
* [[Elsa Runggaldier]] (traduzion): ''Lecurdanzes de Lava, diare ntan la prima viëra de Philomena Prinoth Moroder''. Union di Ladins de Gherdëina, 1978<ref>[[Rut Bernardi]], [[Paul Videsott]]: ''Geschichte der ladinischen Literatur. Ein bio-bibliographisches Autorenkompendium von den Anfängen des ladinischen Schrifttums bis zum Literaturschaffen des frühen 21. Jahrhunderts.'' Scripta Ladina Brixinensia 3. Bulsan 2013. ISBN 978 88 6046 060 8 (tudësch) pl. 626-628. N valgun pec da liejer per ladin.</ref>.
* Margareth Runggaldier Mahlknecht: ''Wenn doch endlich Frieden wäre! Aus dem Tagebuch der Filomena Prinoth-Moroder, Gröden 1914–1920''. Folio Verlag, Bulsan ISBN 978-3-85256-666-5.
* Marion Ladurner, Oswald Überegger: ''Mein Gröden. Die Tagebücher der Filomena Prinoth-Moroder (1885–1920)''. Universitätsverlag Wagner Dispruch 2018, ISBN 978 3703010675.

== Notes ==
<references/>
== Weblinks ==
* [https://storiaeregione.eu/it/news-eventi/leggi/mein-groeden-die-tagebuecher-der-filomena-prinoth-moroder-1885-1920 Associazione Geschichte und Region / Storia e regione]
== Bibliografia ==
* [[Ingrid Runggaldier]]: ''Prejentazion di diares de Filomena Prinoth-Moroder''. [[La Usc di Ladins]] Nr. 45 — 19 de november 2021, pl. 12.

[[Categoria:Fëna|Prinoth, Philomena]]
[[Categoria:Persones de Gherdëina|Prinoth, Philomena]]
[[Categoria:Scritëures de Gherdëina|Prinoth, Philomena]]
[[Categoria:Urtijëi|Prinoth, Philomena]]
