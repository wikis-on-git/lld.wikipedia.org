{{Gherdëina}} 
[[File:Legal statuses of German in Europe.svg|thumb|La rujeneda tudëscia te l'Europa.]]
[[File:Languages Austria.svg|thumb|Dialec tudësc te l'[[Austria]] y te [[Südtirol]].]]
L '''tudësch''' (''Deutsch'', pronunzià: [{{IPA|dɔʏtʃ|pron}}]) ie na [[rujeneda germanica uzidentela]] che vën rujneda dantaldut te l'Europa zentrela. L ie la rujneda ufiziela de l [[Paisc Todesc|Deutschland]], de l'[[Austria]] y dl [[Liechtenstein]], y na rujneda ufiziela te pertes de la [[Svizra]], dl [[Belje]], [[Luxemburg]] y tl [[Südtirol]] tla [[Talia]]. L tudësch ti smea a autra rujenedes germaniches uzidenteles sciche l [[lingaz olandesc|olandesc]] y l [[lingaz frison|frison]] y mpue plu dalonc l [[lingaz nglëisc|nglëisc]]. L ti smea ënghe scialdi a autra rujenedes germaniches sciche l [[lingaz danesc|danesc]], [[lingaz svedesc|svedesc]] o [[lingaz norvegesc|norvegesc]]. 

L tudësch ie una de la majra rujnedes al mond. L ie la rujeneda de l'oma de zirca 100 milions de persones y la vën rujeneda da de ndut zirca 130 milions de persones. L ie la majra rujeneda de l'oma te l'[[Union europea]]. L vën ënghe scialdi nsenià oradecà, dantaldut te l'[[Europa]] (ulache l ie la terza rujeneda plu mpareda do l nglëisc y l franzëus) y te i [[USA|Stac Unii]]. La rujeneda ie stata scialdi mpurtanta te i ciamps de la filosofia, teologia, la scienzes y la tecnologia. I paejesc che rejona tudësch ie adum i cuinti al mond ncont de numer de publicazions de nuef libri. N diescejim de duc i libri al mond vën publichei per tudësch.

L tudësch ie na rujeneda pluricentrica y à trëi formes standardisedes: l tudësch de l Deutschland (tlamà ''Bundesdeutsch''), l tudësch de l'Austria (tlamà ''Österreichisches Standarddeutsch'') y chël de la Svizra (tlamà ''Schweizer Standarddeutsch''). Chësta trëi formes se desferenzieia per n valguna paroles, espresions y datrai formes gramaticheles. Les ne ie nia da cunfonder cun i dialec tudësc rujnei te chisc paejes, ma les ie la formes standardisedes de coche l tudësch vën scrit te chisc paejes. Che l da trëi formes standardisedes dl tudësch ie zech che ngrum de persones che rejona tudësch ne sa nstësc nia. N tudësch pudës per ejëmpl miné che la parola ''heuer'' (ncuei), che ne vën belau nia adurveda tl Deutschland, ie na parola dialetela te l'[[Austria]], ma ntant iel na parola ufiziela tl ''Österreichisches Standarddeutsch'' y vën perchël adurveda te documënc ufiziei.






==Leteratura==

* [[Leteratura tudëscia]]

[[Categoria:Lingac indoeuropeics]]
