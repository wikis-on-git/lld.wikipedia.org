{{Gherdëina}}{{Infobox rujeneda
|Foto                     = 
|Inuem                    = Tudësch
|Inuem natif              = Deutsch
|Rujeneda de l'oma        = 95 milions  de persones
|Region                   = Europa zentrela
|Familia 1                = [[Lingac indoeuropeics|Indo-europeich]]
|Familia 2                = [[Rujenedes germaniches|Germanich]]
|Familia 3                = [[Rujenedes germaniches uzidenteles|Germanich uzidentel]]
|Familia 4                = Tudësch Aut
|Familia 5                = Tudësch
|Forma 1                  = Proto-Germanich
|Forma 2                  = Tudësch aut vedl (''Althochdeutsch'') / Saxon vedl (''Sahsisk'')
|Forma 3                  = Tudësch aut mesan (''Mittelhochdeutsch'') / Tudësch bas mesan (''Mittelniederdeutsch'')
|Forma 4                  = 
|Forma 5                  = 
|Formes standardisedes    = Tudësch Standard de la Germania<br>Tudësch Standard de l'Austria<br>Tudësch Standard de la Svizra
|Dialec                   = &bull;&nbsp;Tudësch bas: Niederdeutsch, Brandenburgisch<br>&bull;&nbsp;Tudësch zentral: Mittelfränkisch, Rheinfränkisch, Ostfränkisch<br>&bull;&nbsp;Tudësch aut: [[Lingaz bavaresc|Bairisch]], Alemannisch, Schwäbisch, 
|Sistem de scritura       = [[Scritura latina|Latin]] (Alfabet tudësch)
|Rujeneda ufiziela te     = [[Germania]], [[Austria]], [[Svizra]], [[Belje]], [[Luxemburg]], [[Liechtenstein]], [[Südtirol|Südtirol (Talia)]]
|Regulà da                = ''deguna regulazion ufiziela''
|ISO 639-1                = de
|ISO 639-2                =
|ISO 639-3                = 
|Cherta                   = Legal statuses of German in Europe.svg
}}L '''tudësch''' (tudësch: ''Deutsch'', pronunzià: [{{IPA|dɔʏtʃ|pron}}]) ie na [[rujeneda germanica uzidentela]] che vën rujeneda dantaldut te l'Europa zentrela. L ie la sëula rujeneda ufiziela de l [[Deutschland]], de l'[[Austria]] y dl [[Liechtenstein]], y una de la rujenedes ufizieles de la [[Svizra]], dl [[Belje]], [[Luxemburg]] y dl [[Südtirol]] tla [[Talia]]. L tudësch ti semea a autra rujenedes germaniches uzidenteles sciche l [[lingaz olandesc|olandesc]] y l [[lingaz frison|frison]] y mpue plu dalonc l [[lingaz nglëisc|nglëisc]]. L ti semea ënghe scialdi a autra rujenedes germaniches sciche l [[lingaz danesc|danesc]], [[lingaz svedesc|svedesc]] o [[lingaz norvegesc|norvegesc]]. 

L tudësch ie una de la majera rujenedes al mond. L ie la rujeneda de l'oma de zirca 100 milions de persones y la vën rujeneda da de ndut zirca 130 milions de persones. L ie la majera rujeneda de l'oma te l'[[Union europea]]. L vën ënghe scialdi nsenià oradecà, dantaldut te l'[[Europa]] (ulache l ie la terza rujeneda plu mpareda do l nglëisc y l franzëus) y te i [[USA|Stac Unii]]. La rujeneda ie stata scialdi mpurtanta te i ciamps de la filosofia, teologia, la scienzes y la tecnologia. I paejesc che rejona tudësch ie adum i cuinti al mond ncont de numer de publicazions de nuef libri. N diescejim de duc i libri al mond vën publichei per tudësch.

L tudësch ie na rujeneda pluricentrica y à trëi formes standardisedes: l tudësch de l Deutschland (tlamà ''Bundesdeutsch''), l tudësch de l'Austria (tlamà ''Österreichisches Standarddeutsch'') y chël de la Svizra (tlamà ''Schweizer Standarddeutsch''). Chësta trëi formes se desferenzieia per n valguna paroles, espresions y datrai formes gramaticheles. Les ne ie nia da cunfonder cun i dialec tudësc rujnei te chisc paejes, ma les ie la formes standardisedes de coche l tudësch vën scrit te chisc paejes. Che l da trëi formes standardisedes dl tudësch ie zech che n grum de persones che rejona tudësch ne sa nstësc nia. N tudësch pudës per ejëmpl miné che la parola ''heuer'' (ncuei), che ne vën belau nia adurveda tl Deutschland, ie na parola dialetela te l'[[Austria]], ma ntant iel na parola ufiziela tl ''Österreichisches Standarddeutsch'' y vën perchël adurveda te documënc ufiziei.

==Dialec==
[[File:Languages Austria.svg|thumb|left|Dialec tudësc te l'[[Austria]] y te [[Südtirol]].]]


==Leteratura==

* [[Leteratura tudëscia]]

[[Categoria:Lingac indoeuropeics]]
