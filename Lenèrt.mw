[[File:Werkstatt Lenert Franz y Ludwig Moroder Urtijëi.jpg|miniatura|La berstot de Lenèrt te na foto dl 1914 cun Franz Moroder a man ciancia y Ludwig Moroder.]]
{{Gherdëina}}
[[File:Cësa de Lenert dan l 1974 a Urtijëi.jpg|miniatura|alt=Luech de Lenèrt dan l 1874 a [[Urtijëi]] te n dessëni de [[Ludwig Moroder]] dl 1934.|Luech de Lenèrt dan l 1874 a Urtijëi te n dessëni de [[Ludwig Moroder]] dl 1934.]]
'''Lenèrt''', y nce ''Unterraschötz'' (Resciesa Dessot) fova n vedl [[mesc]] de [[Urtijëi]] tl [[ridl]] tlamà nce "De la da Puent de Pana"<ref>Barbara Lanz, Sonja Mitterer: ''Höfekarte Gröden''. Museum Gherdëina, Urtijëi 2014. ISBN 978-88-909015-0-8</ref>.
Aldò de documënc san che ai 7 de lugio dl 1774 à Matthias Runggaldier pià dò l mej da si pere Dominikus.
Ai 29 de auril 1788 à Matthias Runggaldier vendù l luech a Kaspar Insam y a si fëna Maria Cudauner per 950 [[Rainesc|rainesc]].
Ai 6 de lugio 1807 à Alois Insam arpà Lenert da si pere Kaspar.
Ai 18 de utober 1914 à Perathoner Josef dl Tecul sa ''Schönfried'' (Junerëi) cumprà l luech pra na liziteda per 1370 rainesc. La muta Mariana de Josef à arpà l luech y do che la ova maridà Janmatie Moroder, dat inant Lenert al fi [[Franz Moroder]].
Tl 1874 ie chësc mesc unì dassën mudà y l ie uni fat na villa dainora<ref>[[Edgar Moroder]]: ''Die Moroder. Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung – Geschichte – Biographien – Anhang. Beitrag zur tirolischen Familienforschung''. Urtijëi 1980, p. 226–229 [http://www.moroderfamily.com/ld/libri Dessëni dl vedl mej de Ludwig Moroder tl liber Moroder, pl. 212.]</ref>. La fova l' ncësa de Franz Moroder y de Mariana Moroder sor de [[Josef Moroder Jumbiërch|Sepl Moroder da Jumbiërch]]. Ëi à abù 14 fions. 
La cësa ie resteda ala muta Adele che à maridà l scultëur [[Ludwig Moroder]] l'an 1911 y i à abù cin fions:Alexander, Mariele, Karl, Pauli y Alex.
Tla villa fova basite na gran berstot fata ora tl 1902 y spartida. Tla pert plu granda laurova i scultëures Rudolf Moroder, l fra de Adele, y Ludwig, l'uem de Adele per la firma "Gebrüder Moroder". Ncé l mut de Adele y Ludwig Pauli y l mut de Pauli Norbert à laurà giut te chëla bertstot. Tla pitla berstot ova scumencià a laure l moler Oberbacher y plu tert fova le berstot dla molera [[Stina Walpoth Moroder|Stina Walpoth]], fëna de Pauli, che à nsenià ju truepes caioc tl ert de depënjer scultures, dant al dut sanc.
[[File:Lenert-2.jpg|miniatura|La cësa d'inviërn.]]

Tla cësa de Lenèrt ie tl 1901 stat metù n mplant per la lum  lectrisc<ref>Franz Moroder da Costa: ''La lectrisc ie ruveda tla cëses de Gherdëina''. Calënder de Gherdëina 2020,pl. 202-205.</ref>.

Pra la cësa de Lenèrt tucova n gran tublà y lessù fovel da udëi i corni che n dijova fova dl ultimo cërf mazà te Gherdëina<ref>C.M. (Christian Moroder): ''Resciesa''. [[Calënder de Gherdëina]] 1960, pl. 33.</ref>

== Notes ==
<references/>
== Funtanes ==
* [[Edgar Moroder]]: ''Die Moroder. Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung – Geschichte – Biographien – Anhang. Beitrag zur tirolischen Familienforschung''. Urtijëi 1980, p. 226–229 [http://www.moroderfamily.com/ld/libri Liber Moroder]

{{Mejes de Gherdëina}}
[[Categoria: Cëses de Gherdëina|Lenèrt]]
[[Categoria:Urtijëi|Lenert]]
