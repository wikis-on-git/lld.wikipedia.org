{{Gherdëina}}
[[File:Baselga di Piné, chiesa di Santa Maria Assunta - Statua Sacro Cuore di Gesù.jpg|miniatura|[[Baselga di Piné]], dlieja Santa Maria Assunta - Statua dl Sacro Cuer de Gejù de Josef Obletter<ref>Giovanni Avi: ''La “Chiesa Nuova” di Baselga di Pinè nel 1° Centenario 1910-2010''. Baselga di Pinè 2010, pl. 224-225.</ref>.]]
'''Josef Obletter''' dit nce Śepl da Juaut (* [[1 de fauré]] [[1873]] a [[Urtijëi]]; † [[4 de auril]] [[1925]] a Urtijëi) ie stat n scultëur y ferlëigher a Urtijëi te [[Gherdëina]].
== Biografia ==
Ël à mparà y laurà da fant tla berstot de Josef Rifesser da Stufan. Do che l se ova metù da sëul per vënder nstëss si scultures y per lauré te si cësa n afit sa Bruel sun Col da Brida, ovl pedù cumpré n terac y fabriché si cësa y berstot sëura chëla che ie sën la Villa Obletter sëura la stazion dla [[Ferata de Gherdëina|ferata de Gherdëina]]. 
Ël mandova via scialdi sanc y crisć d’uni mesura, auteresc, canssles, sepolcri, stazions, ultima cëines y d’autra mubilia per la dliejes.
Tl 1919 iel stat numinà ambolt de Urtijëi per trëi ani.
Cun si bon cumpani Vinzenz Vinatzer dl Sartëur  al pona nce marciadà cun terac, puscions y mejes. I ova cumprà l luech de Piz sota Pilat y ova iló pedú taië n grum de leniam. Prësc do ai inó vendù l luech al medemo priesc ma se ova fat n bon vadani cun l leniam.

Ël se à maridà cun Carolina Kostner da Stlujuc. I à abù cin mutans y cater mutons.
Tla viëra al messù ji a fé l saudé sun Col de Lana.
Śepl Obletter ie mort jëun y si mut, ncé tlamá Śepl, che ova mparà pra [[Johann Baptist Moroder|Batista de Trina de Ianesc]], à pò menà inant la firma.

Si muta Philippina ova mparà a dessenië auteresc dal prof. Keim ma la ne daussova nia ji tla [[Scola d'Ert Urtijëi|scola d'ert a Urtijëi]] ulache l univa suenz dessenià do da n ël che stajove desnut de model.

== Lëures ==
Chisc ie lëures de Sepl da Juaut documentei tla [[Valsugana]].
* Crist sun crëusc, [[Telve|Telve di Sopra]], dlieja dla pluania San Giovanni Battista.
* San Giuni Batista, Telve di Sopra, dlieja dla pluania San Giovanni Battista, 1920<ref>[http://www.ecovalsugana.net/index.php/i-progetti/la-biblioteca-digitale/159-la-valsugana-orientale Vittorio Fabris: La Valsugana orientale pl. 290.]</ref>.
* Sant Ujep, Telve, dlieja dla pluania dl'Assunta, 1911<ref>[http://www.ecovalsugana.net/index.php/i-progetti/la-biblioteca-digitale/159-la-valsugana-orientale Vittorio Fabris: ''La Valsugana orientale'', pl. 219.]</ref>..
* Sacro Cuer de Gejù y de Maria, [[Carzano]], dlieja dla pluania Madonna della neve<ref>[http://www.ecovalsugana.net/index.php/i-progetti/la-biblioteca-digitale/159-la-valsugana-orientale Vittorio Fabris: La Valsugana orientale pl. 199.]</ref>.
* Crist sun crëusc, [[Castelnuovo]] dlieja dla pluania de San Leonardo.
* Madona Imaculata, [[Ivano Fracena]] dlieja dla pluania San Giuseppe Operaio, 1923<ref>[Http://www.ecovalsugana.net/index.php/i-progetti/la-biblioteca-digitale/158-la-valsugana-orientale-e-il-tesino Vittorio Fabris: La Valsugana e il Tesino Volume II. pl. 108]</ref>.
* Sant Ujep cun Bambin, [[Ivano Fracena]] dlieja dla pluania San Giuseppe Operaio, 1923<ref>[Http://www.ecovalsugana.net/index.php/i-progetti/la-biblioteca-digitale/158-la-valsugana-orientale-e-il-tesino Vittorio Fabris: La Valsugana e il Tesino Volume II. pl. 108]</ref>.
* Sacro Cuer de Gejù, [[Ivano Fracena]] dlieja dla pluania San Giuseppe Operaio, 1923 <ref>[Http://www.ecovalsugana.net/index.php/i-progetti/la-biblioteca-digitale/158-la-valsugana-orientale-e-il-tesino Vittorio Fabris: La Valsugana e il Tesino Volume II. pl. 108]</ref>.
* Sacro Cuer, [[Tezze (Grigno)]], dlieja  Antonio di Padova e Brigida di Svezia, 1919 (firmà: "Gius. Obletter scultore a San Udalrico Gardena")<ref>[Http://www.ecovalsugana.net/index.php/i-progetti/la-biblioteca-digitale/158-la-valsugana-orientale-e-il-tesino Vittorio Fabris: La Valsugana e il Tesino Volume II. pl. 474]</ref>.
* Sacro Cuer, [[Castello Tesino]], La Torricella, Vecchia Cappella dell’Ospitale (ex Casa di Riposo Suor Agnese).
* Bambin Gejù Castello Tesino, frazion Roa, dlieja Madonna di Lourdes, 1919.
* Angiul Rafael cun l pitl Tobiolo, [[Caldonazzo]], dlieja dla pluania San Sisto II. 
* Sant Ujep cun Bambin, [[Centa San Nicolò]], dlieja dla pluania San Niccolò. Firmà “Fecit Giuseppe Obletter / St. Udalrico Gardena Tirolo”.
* Autere cun Madona dl Rosar, [[Folgaria]], Dlieja de San Lorenzo 1908.

== Notes ==
<references/>
== Bibliografia ==
Leo Moroder: ''Bera Śepl da Juaut, mi nëine''. Calënder de Gherdëina 2019, pl. 80-84.

== Weblinks ==
* [https://www.beweb.chiesacattolica.it/benistorici/bene/6246090/Obletter+G.+%281906-1907%29%2C+Altare+laterale+della+Madonna+del+rosario Autere de Josef Obletter ]

{{DEFAULTSORT:Obletter, Śepl}}
[[Categoria:Uem|Obletter, Śepl ]]
[[Categoria:Persones de Gherdëina]]
