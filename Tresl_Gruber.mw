{{Gherdëina}}
[[File:Tresl Gruber Gardasee Mai 1965 foto Wolfgang Moroder.jpg|miniatura|Tresl Gruber te na jita dl Lizeum Torricelli sul lech Garda.]]
'''Theresia ''Tresl'' Gruber''' (* 4 de lugio [[1897]] [[Urtijëi]], – 13 de jené [[1978]] a [[Persenon]]) ie stata una dla primes maestres de desëni dla [[valedes ladines]] y una dla prima ëiles che se è bele ti ani 1930 – 1940 batù dassën per varenté y svilupé la [[Ladin|rujneda ladina]].
[[File:Geschichte der ladinischen Literatur.pdf|page=578|160px|thumb|Geschichte̠ der ladinischen Literatur p.565]]
== Vita ==
[[File:Leur dla scola Tresl Gruber de Belém Brasil.jpg|miniatura|160px|Pitl lëur di sculëies ora dla scola dla Gruber a Belém.]]
Tresl Gruber ie nasciuda da Theres Demetz y muta de Stanis Gruber tl luech de Sulé a Urtijëi<ref>Alma Tirler von Lutz [[Ingrid Runggaldier]] (traduzion):  ''L scultëur Stanis Gruber (1867-1931)'', Calënder de Gherdëina 1997, p. 164. </ref>. Si loma ova pona cunprà l luech de Ulëta te Santa Cristina ulache i ie pona jic a sté<ref>Gisela Moroder: ''Tresl Gruber. Professëura y ëila de cultura'' in ''Eiles de Gherdëina''. Chemuns de Gherdëina 2001,   S. 98.</ref>. Da pitla fova tresl dassën amaleda y la fova stata nce n cura tl Jesuheim a Girlan ulache n"bon dutor" l'ova cureda dala malatia reumatica<ref>Chiocchetti Nadia: ''Nosta Jent. Persones y personalités dla Ladinia. Union Generela di Ladins dles Dolomites.'' pl. 73-75  ISBN 88-901703-4-4.</ref>. A Urtijëi iela jita tla scola d'ert ulache la ova l maester de desëni Adolf Keim. La scoles autes a fat anda Tresl a Bologna y á pona ncé fat la academies de Firenze y de [[Unieja]]<ref>Chiocchetti Nadia: ''Nosta Jent. Persones y personalités dla Ladinia. Union Generela di Ladins dles Dolomites.'' pl. 73-75  ISBN 88-901703-4-4.</ref>. Da jëuna ovla cunesciù l moler [[Gustav Jahn]] che fova suënz te Gherdëina a depënjer, ënghe ntan la gran viëra, y che ti ova scincà truepa pitures. Do che chësc moler fova mort tl 1919, à Tresl Gruber mandà duc i chedri de Gustav ai siei de familia a Viena<ref>Chemunicazion persunela de si nepota Clara Schenk.</ref>.
Eila á scrit i prims libri de scola per [[Ladin gherdëina|gherdëina]] danter l 1945 y l 1960 sciche “Mi fibla”, “Ciofs ladins” y n cudejel per ensegnanc dla scoles de [[Gherdëina]] sun la ortografia ladina “Ladinische Schulschreibung”). Tresl Gruber a scrit truepes articuli per l [[Calënder de Gherdëina]]. Ti primes numeri do la viëra se firmovela cun l pseudonim ''Sulé'', l luech ulache la fova nasciuda<ref>Sulé: ''L seniëur prufessëur Adolf Keim'', Calënder de Gherdëina 1948. p. 28</ref>.

Eila ie stata la prima eila de Gherdëina che à fat pert dla [[Union Generela di Ladins dles Dolomites]] <ref>Nosta Jent, Union Generela di Ladins dles Dolomites, pl. 73.</ref>.
Do vester stata nsenianta a Urtijëi tl avviamento y pona nsenianta de educazion artistica a [[Maran]] y tl lizeum scientifich Evangelista Torricelli a Bulsan, ie Tresl Gruber jita tl Brasil a Belém ulache la à metú su na scola de desëni che porta mo si inuem<ref>Tresl Gruber: ''Brasil'', Calënder de Gherdëina 1977, p.124.</ref>.

Per si mpëni y dedizion per l proscim ala giapà   na uneranza dal Vëscul de Persenon Josef Gargitter. Anda Tresl ie nce stata ugristra<ref>Gisela Moroder: ''Tresl Gruber. Professëura y ëila de cultura'' in ''Eiles de Gherdëina''. Chemuns de Gherdëina 2001,   S. 98.</ref>.

Do la mort de anda Tresl iel uni  fata na mostra de duc si lëures tla Bibliotech tla [[Cësa di Ladins]] a Urtijëi. I lëures che anda Tresl ova ie unic vendui al ncant per ulentá dla artista y l vadani ie jìt a fin de bën. Autri lëures de ceramica, cater vësculi dla scola Vinatzer, n pultrët de ëila nstëssa y n pultret che ëila ova fat de  [[Albino Pitscheider]]  ie unic dunei al [[Museum Gherdëina]]. Si chedri ie jic ala [[Union di Ladins de Gherdëina]]<ref>Margareth Daurù, Monika Kelder: ''Prufessëura Tresl Gruber (1897 – 1978)'', Calënder de Gherdëina 2018. Union di Ladins de Gherdëina, Urtijëi 2017. p. 121.</ref>.

Te [[Santa Cristina]] porta la biblioteca publica si inuem<ref>Daniela Villotto: ''Giaurida dla bibliotech nueva "Tresl Gruber" a S. Cristina''. Calënder de Gherdëina 2011, p. 132.</ref>.

<Gallery>
Tresl Gruber gemalt von JM Lusenbeg.jpg|Te na pitura de [[Josef Moroder Jumbiërch]] tl [[Museum Gherdëina]]
Grabstein Tres Gruber in St. Christina Gröden.jpg|Sas dla fosa de Tresl Gruber te Santa Cristina
Luech de Uleta Tresl Gruber.jpg|L luech de Ulëta te Santa Cristina ula che fova dla Gruber te n si desëni
</gallery>
[[File:Tresl Gruber jeuni daldida ncuei.ogg|thumb|Usc de Tresl Gruber sun i jëuni<ref>Registrazion dl [[Radio Ladin de Gherdëina]]</ref>.]]

== Bibliografia ==
;Tl Calënder de Gherdëina
* Tresl Gruber y Ferruccio Minach: ''Bemerkungen zu der in diesem Text angewandten Schreibweise der Grödner Mundart'', Calënder de Gherdëina 1948, p.4 y 12.
* Tresl Gruber: ''Ciantia „Gherdëina"'', Calënder de Gherdëina 1950, p.56.
* Tresl Gruber: ''Sanc per i mestieres, erc, stati y bujëns de vita - dessënies'', Calënder de Gherdëina 1952, p.52.
* Tresl Gruber: ''La dlieja da Sacun'', Calënder de Gherdëina 1954, p. 36.
* Tresl Gruber: ''La raprejentazion d’ert dla Madona tres i seculi'', Calënder de Gherdëina 1955, p.52.
* Tresl Gruber: ''"Gherdëina . . . Gherdëina . . . ."'', Calënder de Gherdëina 1955, p.80.
* Tresl Gruber:  ''Stories: Tl chino, Julius me plej, Luis y Trina, Sota la protezion dla Gabriela, La pitla muta y la snofies, Sa mont'' Calënder de Gherdëina 1955, p.84
* Tresl Gruber: ''La dlieja de Santa Crestina'', Calënder de Gherdëina 1956, p.55.
* Tresl Gruber: ''Jënt che bev massa'', Calënder de Gherdëina 1957, p.94.
* Tresl Gruber: ''Lena'', Calënder de Gherdëina 1957, p.103.
* Tresl Gruber: ''S. Maria - Sëlva '', Calënder de Gherdëina 1958, p.32.
* Tresl Gruber: ''Pitia vintlana (poejia)'', Calënder de Gherdëina 1960, p.28.
* Tresl Gruber: ''La dlieja da Bula'', Calënder de Gherdëina 1960, p.77.
* Tresl Gruber: ''Turendel'', Calënder de Gherdëina 1961, p.92.
* Tresl Gruber: ''La bontà vën premiëda'', Calënder de Gherdëina 1961, p.97.
* Tresl Gruber: ''La dlieja de Sant’Antone a Urtijëi'', Calënder de Gherdëina 1962, p.46.
* Tresl Gruber: ''L Di dl’Anes'', Calënder de Gherdëina 1962, p.61.
* Tresl Gruber: ''L min dij la curona (poejia)'', Calënder de Gherdëina 1962, p.65.
* Tresl Gruber: ''L piti rehl'', Calënder de Gherdëina 1963, p.40.
* Tresl Gruber: ''L gra dl mond (poejia) '', Calënder de Gherdëina 1963, p.65.
* Tresl Gruber: ''Lisa'', Calënder de Gherdëina 1965, p.87.
* Tresl Gruber: ''Te na pitia cësa (poejia) '', Calënder de Gherdëina 1969, p.28.
* Tresl Gruber: ''Brasil'', Calënder de Gherdëina 1977, p.124.
* Tresl Gruber: ''N diplom per na bon’ azion'', Calënder de Gherdëina 1978, p.41.
* Tresl Gruber: ''Velch pon mparé da uniun'', Calënder de Gherdëina 1981, p.78.
* Tresl Gruber: ''L cuch (poejia)'', Calënder de Gherdëina 1985, p.91.
* Tresl Gruber: ''De bon ujins'', Calënder de Gherdëina 1987, p.95.
* Tresl Gruber: ''N mut nia garatà'', Calënder de Gherdëina 1988, p.95.
;Autra publicazions
* ''Mi Fibla''. Cun truepes desënies de Tresl Gruber. A. Weger 1949.
* ''Ciofes ladins. Liber da liejer per la segonda y terza class''. A. Weger 1951.
* Cun Ferruccio Minach: ''La Rusneda de Gherdëina''. Urtijëi: Ferrari-Auer 1952
* ''N Pensier Al Di''. 1966.
* Pez de teater: ''La superbia vën castigheda cula vergonia. Cumedia a n sëul at''. Typoskript tl archiv dla Lia dl teater d’Urtijëi.

== Funtanes ==

* Gisela Moroder: ''Prof. Tresl Gruber.'' Calënder de Gherdëina. Union di Ladins de Gherdëina, Urtijëi 1979. p. 32.
* Gisela Moroder: ''Tresl Gruber. Professëura y ëila de cultura'' in ''Eiles de Gherdëina''. Chemuns de Gherdëina 2001,   S. 98.
* Chiocchetti Nadia: ''Nosta Jent. Persones y personalités dla Ladinia. Union Generela di Ladins dles Dolomites.'' pl. 73-75  ISBN 88-901703-4-4.
* [[Rut Bernardi]], [[Paul Videsott]]: ''Geschichte der ladinischen Literatur'', [[Bulsan]] 2013, p. 565.

== Notes ==
<references />

== Wikidata ==
[[d:Q1621996]]

== Wikiversità ==
[[v:it:Maria Theresia Gruber|Maria Theresia Gruber]]

{{DEFAULTSORT:Gruber, TResl}}
[[Categoria:Fëna]]
[[Categoria:Cultura ladina|Gruber, Tresl]]
[[Categoria:Talia]]
[[Categoria:Artist|Gruber, Tresl]]
[[Categoria:Scritëures de Gherdëina|Gruber, Tresl]]
