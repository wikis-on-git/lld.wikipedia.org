Dlungia i insegnamënć curicolars à la Repartiziun ladina dagnora ćiarè da pité
na ligna de cursc opzionai daverć inće a “studënć-ghesć”. Le fin de chëstes leziuns
ê y é chël da amplié l’oferta formativa dla Repartiziun y chël da ti pité na
formaziun de livel universitar inće a interessà che é bele tl monn dl laur. Indöt
à ca. 60 partezipanć da dötes les valades ladines tut pert a chisc cursc, che à
porchël albü na certa relevanza inće por le teritore. Le potenzial de chisc cursc
ne é sambëgn nia ćiamò anuzé dldöt, y suradöt ne éra nia ćiamò jüda da fà pié
ia regolarmënter cursc de ladin por nia-ladins (por manćianza de n numer minim
de scrić ite), scebëgn che la Repartiziun ladina vëgn tres indô damanada
do de te cursc.


