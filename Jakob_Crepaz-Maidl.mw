{{Gherdëina}}
{{Infobox artist
|Inuem                  = Jakob Crepaz
|Auter inuem            = Jòcl da Maidl
|Foto                   = Jakob-Crepaz-Portrait.jpg
|Descrizion foto        = Bust de Jakob Crepaz sun la fòssa de familia te curtina a Urtijëi. Scultura n bront de si fì Carlo Crepaz.
|Nasciù/da              = 23 de lugio 1874 a [[Fodom|Cherz]] 
|Mort/a                 = 14  de jené 1940 a [[Urtijëi]] 
|Suplì/da               = [[Curtina de Urtijëi]]  
|Educazion              =  
|Cunesciù/da per        = Scultëur de ert sacra
|Operes cunesciudes     = Capela dl Rosar, dliesa San Durich a Urtijëi 
|Muvimënt               = 
|Uem/fëna               = 
|Firma                  = 
}}

'''Jakob Crepaz-Maidl''', nce ''Jocl Crepaz da Maidl''  (* 23  de lugio [[1874]] a Cherz Fedom; † 14  de jené [[1940]] a Urtijëi) ie stat n [[scultëur]] de Gherdëina.

== Vita ==
Jakob Crepaz ie nasciù te na familia de paures de ot fions te Fedom. Da pitl vardovel la cëures sula Mont d'Anzisa y ntan che l vardova ziplovel cun si britula. L ie po jit a Urtijëi a lauré tla berstot de Ferdinand Demetz ulache l à laurà da lerner y plu tert tla berstot de Josef Rifesser da Stufan.

Ai 21 de utober 1907 se al maridá cun Adeline Sotriffer y ëi à abù doi mutons Carlo y Leo.

Tla [[prima viera mundiela]] iel stat saudé sul Col di Lana, tla [[Giudicaries]], a [[Folgaria]] y sul Monte Maio.

N conta che l à [[ziplà]] tla [[nëif]] ntan la viera na statua dl coser Karl y che chësta ie stata destruda tla nuet da si cumpanies che ne ti pudova al coser pervia dla viëra.

Tl 1920 al metù su cun Giacobe Mussner-Scizr, [[Vinzenz Moroder-Resciesa|Vinzenz Moroder-Scurcià]], [[August Runggaldier]] y truepes d'autri  la mostra d'ert a Urtijëi „Ausstellung für Kunst und Kunstgewerbe“.

== Lëures ==
Truepes de si lëures ie jic ora per l mond. Tla [[dlieja de San Durich]] ie da udëi sul autere dla capela dl Rosar na si Santa Elisabeta, doi angiuli y l tabernacul. Tla [[Dlieja de San Antone (Urtijëi)|dlieja de Sant Antone]] na Santa Bernadeta tl chëul de Lourdes y Sant Antone che dà l pan ai pueresc. 
L fajova nce gën figures tla nëif y, canche Urtijëi à festejà tl 1908 per vester deventà luech de marcià, al fat San Durich y alegories dl artejanat de nëif<ref>Sepl da Passua: ''Dan 70 ani ie Urtijëi deventà luech de marcia - Marktgemeinde''. Calënder de Gherdëina 1978, pl. 48.</ref>. Pra la giaurida dla prima plaza dala dlacia al fat n San Don Bosco de nëif.

<gallery>
File:Bernadette-front.jpg |Bernadette Soubirous tl chëul de Lourdes tla Dlieja San Antone a Urtijëi.
File:Sant-Elisabeth-Crepaz.jpg|Santa Elisabeta.
File:Angel-left-Crepaz.jpg|Angiul.
File:Angel-right-Crepaz.jpg|Angiul.
File:Jesus-Engel-Crepaz.jpg|Tabernacul.
</gallery>
== Notes ==
<references />
== Bibliografia ==
* [https://web.archive.org/web/20160316093451/http://lusenberg.com/sculteures/joclcrepaz.html Albert Moroder: ''Jocl Crepaz da Maidl. Gran sculteur a Urtijei.'' Calënder de Gherdëina 1978, pl. 55-58] .
* Vinzenz Mussner: ''Mostri sculteures de Urtijei che a zipla de bela scultures y che a nsenia ju lerneri.'' Calënder de Gherdëina 1981, pl. 55.
== Weblinks ==
*[[Commons:Category:Jakob Crepaz-Maidl|Fotos de Jakob Crepaz sun Commons]]
{{DEFAULTSORT:Crepaz, Jakob}}
[[Categoria:Uem]]
[[Categoria:Scultëures de Gherdëina]]
[[Categoria:Artist]]
[[Categoria:Persona ladina]]
