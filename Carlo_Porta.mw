{{Badiot}}
[[File:Carlo Porta 1844.jpg|thumb|Carlo Porta 1844]]
Carlo Porta ([[Milan]], ai 15 de jügn dl 1775 – Milan, ai 5 de jené dl 1821) é sté n poet talian nasciü sot ala dominaziun austriaca. Al vëgn araté le maiú poet tl dialet milanesc.

== Operes ==
Süa pröma opera conesciüda é l’almanach “El lavapiatt del meneghin che l'è mort” dl 1792, mo al é dan man madër öna dles dües pertest e chëres che ara ê metüda adöm. Scebëgn che la pröma stampa ufiziala de sües operes vá zeruch al 1817 ê sües poejies dër conesciüdes a Milan almanco dal 1804-1805 inant, canche al â metü man da lauré pro na traduziun dla Divina Commedia de [[Dante Alighieri]].

Dl 1810 al scrit en gaujiun dla noza de [[Napoleon]] cun Maria Luisa de Habsburg le ''Brindes de Meneghin all'Ostaria'' co é gnü publiché te na forma anonima y te chël che al s’aoda n bun govern de Milan y dla Lombardia. La sajun plü importanta de süa ativité poetica á metü man dl 1812 cun ''Desgrazzi de Giovannin Bongee'' y é jüda inant te na manira costanta cina süa mort.

Danter sües operes cun n carater anticlerical y te chëres che al vëgn sotrisse elemënc dl [[Iluminism]] él ''Fraa Zenever'' (1813), ''On Miracol'' (1813), ''Fraa Diodatt'' (1814) y ''La mia povera nonna la gh'aveva'' (1810)<ref>Aldo Giudice, Giovanni Bruni, ''Problemi e scrittori della letteratura italiana'', pröm liber, vol. 3, ed. Paravia, 1973, pag. 484.</ref>.
Te sües operes vëgnel dant deplü figöres popolares, sciöche tl ''Lament del Marchionn di gamb avert'' (1816) y tla ''La Ninetta del Verzee'' (1814), co vëgn conscidrada da tröc critics so capolaur.

==Poejies==
Danter sües [[Poejia|poejies]] plü conesciüdes él ''Paracar che scappee de Lombardia'' (1814), ''E daj con sto chez-nous, ma sanguanon'' (1811), ''Marcanagg i politegh secca ball'' (1815), ''Quand vedessev on pubblegh funzionari'' (1812), ''Dormiven dò tosann tutt dò attaccaa'' (1810) y ''Epitaffi per on can d'ona sciora marchesa'' (1810).
Al á ince scrit poejies por defëne i [[Lingaz de mendranza|lingac de mendranza]] y i dialec sciöche ''I paroll d'on lenguagg, car sur Gorell'' (1812).
Dl 1816 ál aderí te süa manira al [[Romantizism|movimënt romantich]] impormó nasciü (''Sonettin col covon'').

N critich y espert important de Carlo Porta é sté le professur Dante Isella, deperpo che sciöche biograf y storich él da zité le professur Guido Bezzola.

Le scritur Alessandro Manzoni ti á dediché a Carlo Porta la sora poejia che á scrit tl dialet milanesc:

''On badee ch'el voeur fà de sapientôn'' 

''el se toeu subet via per on badee;'' 

''ma on omm de coo ch'el voeur parè minciôn'' 

''el se mett anca luu in d'on bell cuntee!''  


== Notes ==
<references/>

== Bibliografia ==
* Dante Isella, ''Carlo Porta'', te Emilio Cecchi y Natalino Sapegno (curaté da), ''Storia della Letteratura Italiana'', Garzanti, Milan 1982.
* Guido Bezzola, 'Vita di Carlo Porta nella Milano del suo tempo' Rizzoli Editore, Milan, 1980
* Roberto Zambonini y Giuseppe Leone, "A Villa Bertarelli con il Porta: popolani fra poesia dialettale e melodramma", te "Sulle rive del Tempo", vol. XXV, Collana "Natura e Storia", Edizioni Comunità Montana del Lario Orientale, Sala al Barro (Lecco) 2005.
* Pier Angelo Perotti, ''Noterelle portiane'', te "Otto/Novecento", a. XXXIV, n. 3, setëmber / dezëmber 2010, pp.&nbsp;5–22.
* Mauro Novelli, ''Divora il tuo cuore, Milano. Carlo Porta e l'eredità ambrosiana'', il Saggiatore, Milan, 2013.

== Plates colegades ==
[[Leteratöra]]

[[Lumbardia|Lombardia]]

[[Lingaz de mendranza|Lingac de mendranza]]
