[[File:Lia Guant dala Gherdeina 15-12-79.jpg|miniatura|alt=Malia da Cudan quarta da man ciancia pra la premiazion di cumëmbri dla Lia Guant dala gherdëina ai 15 de dezëmber 1979 a Urtijëi.|Malia da Cudan quarta da man ciancia cun Luis Senoner, si sor Cherubina, Martl Demetz, [[Alex Moroder]] y Josl Bernardi d'Alësc pra la premiazion di cumëmbri dla Lia Guant dala Gherdëina ai 15 de dezëmber 1979 a Urtijëi.]]
{{Gherdëina}}
[[File:Malia da Cudan a Torino CRLG 61.ogg|miniatura|alt=Anda Malia rejona pra n cungres a Torino.|Anda Malia rejona pra n cungres a Torino.]]
[[File:Malia da Cudan conta l pitl bosch y l mulin da Iman.ogg|miniatura|alt=Malia conta na storia:''L pitl bosch y l mulin da Iman''.|Malia conta na storia:''L pitl bosch y l mulin da Iman''.]]

'''Amalia Anderlan Obletter''' (* [[19 de nuvëmber]] [[1912]] a [[Urtijëi]], † [[5 de auril]] [[2007]]), tlameda Malia da Cudan, fova na scritëura ladina. Do Malia ie tlameda la [[Bibliotech ladina Malia da Cudan|bibliotech]] dla [[Union di Ladins de Gherdëina]] tla [[Cësa di Ladins]] a [[Urtijëi]].
== Vita ==
Malia ie nasciuda da Filomena Pitscheider de Menza (la sor di scultëures [[Albino Pitscheider|Albino]] y [[Anton Pitscheider]] y Josef Anton Anderlan da Cudan. Anda Malia stajova sa Cudan a Urtijëi, cësa che la ova arpà do che si frà [[Tone Anderlan]] fova tumà tla viëra tl 1945. La ova mparà a [[Ëiles de Gherdëina che zipla|ziplé]] da di pere ma la ova nce fat la [[Scola d'Ert Urtijëi|scola d'ert]]. La ova maridà Franz Obletter da Juaut y ova parturì 4 fions:Valeria, Tone, Oskar y Martin, ma la fova resteda vëidua cun 39 ani.
Per l [[Calënder de Gherdëina]] ala scrit truep scumencian cun n articul sula troht<ref>Malia Obletter da Cudan: ''L guant dala gherdëina'' Calënder de Gherdëina 1969, pl. 53-63.</ref> 
Dal 1972 al 1983 ala nsenià ladin tla scola mesana de Urtijëi. Davia che l ne dajova praticamënter degun libri per nsenië, ala metù adum n liber de scola de passa 300 plates, scrijan y tulan scric de truepes autores. 

Anda Malia à tenì truepes cursc de ladin nce per fulestieresc y à ncé metù adum na gramatica publicheda tl 1991.

Malia à publicà doi dizioneres spezialisei sula  massaria da lauré alalergia, te tublà y te cësa y sul bosch y l leniam. Per chësc lëur iela jita dlonch ora per Gherdëina per nriescer duc i inuemes.  

Per truepes ani ie Malia stata tl cunsëi dla [[Union di Ladins de Gherdëina]].

== La Bibliotech ladina ==
 
La [[Bibliotech ladina Malia da Cudan|bibliotech ladina]] tla Cësa di ie stata numineda do Malia da Cudan, do che ëila se à cruzià dla bibliotech per 21 ani dal 1972 y doche la ova messù lascé per gauja dla stleta vista<ref>Laura Ciechi: ''Anda Malia da Cudan: 21 ani alalongia bibliotechera tla Cësa di Ladins''. Calënder de Gherdëina 1994, pl. 84-85.</ref>.
 

== Libri ==

* ''Gherdëina zacan y ncuei. Liber per la scoles mesanes de Gherdëina''. Typak Urtijëi 1977.
* ''Rujnon Ladin = Parliamo il ladino = So sag ich’s aufLadinisch''. Aziendes turistiches de Gherdëina. 50 de pitli dialoghes + cassëta 1985.
* ''Dodesc frédesc che sauta a se pië''. Istitut Culturel Ladin „Micurà de Rü“ 1986. 
* ''La rujeneda dla oma: gramatica dl ladin de Gherdëina''. Istitut Pedagogich Ladin 1991.
* ''La vedla massaria da lauré alalergia, te tublà y te cësa''. Istitut Culturel Ladin „Micurà de Rü“ 1997. ISBN 88 8171 004 8.
* ''L bosch y l lëur cun l leniam''. Istitut Culturel Ladin „Micurà de Rü“ 2006. 88-8171-069-2.

== Scric ==
* ''Na uneranza al ëiles y si lëur'', paroles danora te:  Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei.'' Chemuns de Gherdëina, 2001, pl. 

=== Calënder de Gherdëina ===
* ''L guant dala gherdëina ''. 1969, pl. 53
* ''La cësadafuech da zacan''. 1973, pl. 30
* ''La frabighes de Gherdëina''. 1974, pl. 35
* ''La stua de Gherdëina''.  1975, pl. 30
* ''La puiata''. 1976, pl. 28
* Josef Kostner, Malia da Cudan, Iosl d’Alësc: ''Bera Vigil Pescosta''. pl. 44
* ''Guant fej jënt''. 1977, pl. 40
* ''100 ani Studafuech de Urtijëi''. 1977 pl. 105
* ''L uele de barantl''. 1978, pl. 43
* ''Prof. Josef Gangale † de mei 1978 ''. 1979, pl. 43
* ''Tò cënder a lavé guant, bën chël''. 1979 pl. 86
* ''Dones ncuei l pan da uni di''. 1980, pl. 60
* ''Parentela ”Anderlan”''. 1980, pl. 144
* Śepl Mussner, Vinzenz Mussner, Malia da Cudan: ''La Dlieja da Sacun ''. 1981, pl. 46
* ''I calons dal’ega ''. 1982, pl. 33
* ''N calënder à 400 ani''. 1983, pl. 29
* ''N ert che ie jit perdù te Gherdëina ''. 1987, pl. 55
* ''Turné, n ert scialdi vedl''. 1989 pl. 128
* ''La muntaniola dl Troier ''. 1993 pl. 57
* ''L mond se muda, y aslune mo''. 1995, 123
* ''Usanzes y pruzescions ''. 1997, pl. 51
* ''Lia per Natura y Usanzes''. 1997, pl.77
* ''L ie 100 ani ca che Gherdëina à y adrova la lectrisc''. 2000, pl. 41
* ''L ert da gervadëur''.  2002, pl. 90
* ''La scultëura de crisć, anda Maria Senoner Fili''. 2002, pl. 127
* ''Desmunté da Resciesa ju''. 2008, pl. 38

== Uneranzes ==
Tl 1997 iela deventeda cumëmbra d’unëur dla Union di Ladins de Gherdëina.  La à giatà la bedaia d’unëur dl Lont Tirol tl 1997 y tl 1999 la varëta d’unëur dl chemun d’Urtijëi.

== Notes ==
<references />

== Bibliografia ==
* Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei.'' Chemuns de Gherdëina, 2001, pl. 107.
* Rut Bernardi: ''Amalia Anderlan Obletter. La Union di Ladins de Gherdëina à n ucajion di cumplì di 60 ani dla Cësa di Ladins numinà la biblioteca spezialiseda dl ladin y retorumanc do anda Malia da Cudan''.  Calënder de Gherdëina  2015, pl. 77
* Egon Vinatzer: ''Anda Malia na gran persona nce per la Union di Ladins''. Calënder de Gherdëina 2008 pl. 36

[[Categoria:Cultura ladina|Anderlan, Amalia]]
[[Categoria:Fëna|Anderlan, Amalia]]
[[Categoria:Scritëures de Gherdëina|Anderlan, Amalia]]
