{{Gherdëina}} 
La scola ladina tla provinzia de Bulsan ie unida istituida dantaldut per merit di respunsabli dla aministrazions, dla dlieja y dla cultura ladina che se à ancuntà d'instà dl 1945 a Picolin per prejenté ala autoriteies militeres aliates la proposta de na scola elementera paritetica y ladina.

Do la oposizions politiches dl partit de maiuranza sudtiroleisc contra chesc model iel stat depona l ispeteur statel Giovanni Nencioni che á purtà dant a livel zentrel la proposta, do avei rujenà cun deplu representanc dl muviment ladin, dantaldut la professeura Tresl Gruber.

Nscila iel unì scrit dant dal Minister dla Istruzion de Roma l model paritetich dl 1948, nce sustenì dal vize-provveditore Josef Ferrari, che per chela gauja à perdù la creta dl partit de maiuranza.

Sceben che tl meter man fossel stat na gran oposizion, n bona pert piloteda da ambienc politichs, se à l model pudù nravisé ite y ie mo aldidancuei sustanzialmenter chel che vel te Gherdeina y tla Val Badia.

==Funtana==
* Rainer Seberich ''"Südtiroler Schulgeschichte",'' Raetia, Bozen, 2000

