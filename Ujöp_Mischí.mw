{{Badiot}}
'''Ujöp Mischí''' (Lungiarü,1846 – 1918) é sté ispetur dles scores dla [[Val Badia]]. Al é sté un di fondadus dla "Gran Naziun"<ref>Nosta jent, Persones y personalités dla Ladinia, UGLD</ref>. Al á albü n rode fondamental en gaujiun dl ”Enneberger Schulstreit“ danter le 1875 y le 1895 y á arjunt n compromis por matigní 5 ores d‘insegnamënt dl [[talian]] al’edema y salvé le pluringuism tla [[La scola ladina|scora ladina]]<ref>Roland Verra te Cultura Ladina, Intendënza Ladina, Balsan, 2007, pl. 60</ref>, te na posiziun contrara a chëra dl govern asburgich che orô [[Lingaz tudësch|todëschisé]] la scora tles [[Valedes ladines|valades ladines]]. Al á ince albü n rode important tl “Grödner Schulstreit” adöm cun [[Franz Moroder]]<ref>Cultura Ladina, Lois Ellecosta, Intendënza Ladina, Balsan, 2007, pl. 60</ref> cun posiziuns por le plurilinguism. Al á daidé tl grup de laur por la inrescida söl cianté popolar tles valades ladines metü a jí danter le 1906 y le 1913 por ci che reverda les inrescides söl cianté tradizional tla Val Badia<ref>Cultura Ladina, Lois Ellecosta, Intendënza Ladina, Balsan, 2007, pl. 71</ref>.
==Notes==
<references />

==Plates colegades==
*[[La scola ladina|La scora ladina]]

*[[Cultura ladina]]

*[[Musiga ladina]]
