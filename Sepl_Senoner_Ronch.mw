{{Gherdëina}}{{Infobox artist
|Inuem                  = Sepl Senoner
|Auter inuem            = Sepl Senoner de Ronch, Josef Senoner
|Foto                   = 
|Descrizion foto        =  
|Nasciù/da              = 21 de juni 1886 Sëlva
|Mort/a                 = 16 de utober 1914 a Przemysl tla Galizia 
|Suplì/da               =  
|Educazion              =  
|Cunesciù/da per        =  
|Operes cunesciudes     = Santa Anna y Maria tla [[dlieja de San Durich |dlieja San Durich a Urtijëi]].
|Muvimënt               = 
|Uem/fëna               = 
|Firma                  = 
}}
'''Sepl Senoner''' o  '''Sepl Senoner de Ronch'''   (* [[21 de juni]] [[1886]] te Sëlva; † [[16 de utober]] [[1914]] a Przemysl tla Galizia), ie stat n [[scultëur]] de [[Gherdëina]]. 
== Biografia ==
Ël fova l fi de Pazifica Senoner de Ronch y de Tone Senoner da Valantin. L luech da Ronch fova restà a Pazifica ajache la surans fova jites munighes, n frà preve y n auter fra mort da jëun. ëi ova abù cin fions, cinch fova morc da pitli y restei fova Restei ié 3 mutons y 2 mutans: Sepl, Giùdita, Luis, Maria y Tone. Luis fova ënghe deventà scultëur y pona diretëur dla [[Scola d'ert Sëlva|scola d'ert de Sëlva]].

Da pitl messova Sepl judé sul luech y judé l pere a fe chiena. L pere fajova springri che ie tei mandli che muef la giames, i braces y l sumenton a tré te n fil. Cun ot ani ovl scumencià a vardé la biesces sun [[Tramans]] y a ti purté l [[Leché|leché]]. Cun 11 ani ovel bel sià dut l diguei sun l luech de Ronch. Ora de scola iel jit da si berba ora de scola, ie-1 ruà ora da si berba bera Franzl Senoner dla Tinderla a mparé a ziplé. A cësa al pona scumencià a fré crisc. L laurova per chëi da Stufan y per l "Merkantilgebäude" a [[Bulsan]]. A chisc de Bulsan ziplovel nce "Landsknechte". Tl 1907 iel jit pra l militer y l stajova sul "Berg Isel". L fova tan cunesciù che n ti dijova "Der Künstler vom Iselberg". Per i cënt ani dla batalia dl Isel Berg ovel nce ziplà na grupa de doi saudëies, n baier y n tirolesc che se dà la man. De chësc lëur a scrit truepa zaites dl tëmp. L à po pedù ji ala Cademia de [[Viena]] sciche ospitant ulache l studiova via per l d`y laurova de nuet per se tré l viver. Ël fova danter i miëures tla Cademia y se ova vadanià nce premi per scultures fates tl sas. L ie tuma tla [[Pröma Gran Vera|prima viera]] sula front tla Galizia.

== Lëures ==
* "Lieber Augustin" scultura tl [[Museum Gherdëina]].

<references/>
== Cëla nce ==
* [[Scultëures de Gherdëina]]

== Bibliografia ==
* J. K. ([[Josef Kostner]]) : ''L scultëur Sepl Senoner de Ronch''. [[Calënder de Gherdëina]] 1973, pl. 44-49
* Karl Insam: ''Mi nëine Paul Perathoner y 1 luech de Ronch te Selva''. Calënder de Gherdëina  2010, pl. 93-98.

[[Categoria:Uem|Senoner, Sepl]]
[[Categoria:Scultëures de Gherdëina|Senoner, Sepl]]
[[Categoria:Ert|Senoner, Sepl]
