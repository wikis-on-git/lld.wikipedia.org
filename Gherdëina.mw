{{Gherdëina}}[[File:Val_Gardena_dall'alto.JPG|miniatura|350px|La valeda de Gherdëina ududa da Ciampinëi.]]'''Gherdëina''' ({{IPA-lld|ɡʀ̩ˈdɜi̯na|pron|Gherdeina.ogg}}; [[tudësch]]: ''Gröden'', [[talian]]: ''Val Gardena'') ie na [[valeda]] tl raion dla [[Dolomites]]  dla provinzia [[talia]]na de [[Südtirol]]. La valeda fina a vest te la [[Val dl Isarch]] a [[Pruca]] y a est finla cun la [[Grupa dl Sela]]. Te la rujeneda da uni di mienun cun ''Gherdëina'' normalmënter mé la pert [[ladin]]a de la valeda, che scumëncia da [[Pontives]] y va t'insom ala valeda. L tòch de la valeda a vest de Pontives toca geograficamënter pra Gherdëina, ma l vën ilò rujenà tudësch y l ne vën perchël nia cumpedà coche Gherdëina da n pont de ududa linguistich y culturel.

== Geografia ==
La valeda de Gherdëina ie longia zirca 25 km, scumëncia a [[Pruca]] tla [[val dl Isarch]] y va de viers de [[est]] nfin a rué pra l [[Grup dl Sela|Sela]] y sun i jëufs de [[Ju de Frara|Frea]] y [[Ju de Sela|dl Sela]]. Tres Gherdëina passa l ruf [[Derjon]], che cun na lunghëza de 26 km y n [[ciavuel idrografich]] de 199 km² ie un di ruves plu mpurtanc che rua tl Isarch.

== Storia ==
[[File:Vita da paur te Gherdeina cun Bruno Stuflesser Petlin.mp3|miniatura|left|alt=Vita da paur te Gherdeina cun Bruno Stuflesser Petlin Zenz da Puent y Bruno Moroder dl Radio Ladin.|Vita da paur te Gherdëina cun Bruno Stuflesser-Petlin, Zenz da Puent y [[Bruno Moroder]] dl [[Radio Ladin de Gherdëina|Radio Ladin]].]]

Tl 1027 ie Gherdëina rueda sota l [[vëscul de Persenon]],  o plu avisa sota si grofs, n iede sota l [[grof de Andechs]] y pona l [[grof de Tirol]].

=== Gran eghes te Gherdëina ===
Te Gherdëina y ënghe tl rest dl Südtirol fova states de gran [[agajon]]s te l'instà y autonn dl 1882. Na desëina de persones fova mortes, te Sëlva fova unida ju na gran smueia, ngrum de cëses fova states desdrudes, mulins y bòsc.

== Chemuns ==
[[File:Sëlva Wolkenstein Selva di Val Gardena Sella.jpg|thumb|Sëlva]]
La valeda de Gherdëina cumpëida cater chemuns.

=== Sëlva ===
''Liej de plu tl articul: [[Sëlva]]''<br>

L luech de Sëlva ie a 1.563 metri y à na populazion de presciapuech 2.600 abitanc<ref>https://www.selva.eu/la/Vita_dl_luech/Roba_nteressanta/Zifres_y_fac</ref>. L ie l luech plu ite insom ala valeda, l segondo majer de la valeda do [[Urtijëi]] y l majer per spersa. 
Te Sëlva ie i sedims dl [[ciastel de Val]] sota l crëp [[Stevia]] dl sec. XII, che fova di Maulrappen, pona di Vilanders y ala fin di Wolkenstein. Mpue plu inite te [[Val]] ie la capela de San Salvester cun  pitures murales baroches.<br>
La dliejia ie ''Santa Maria ad Nives'' y ie dl 1503, ma la ie unida ngrandida te n stil modern tl 1992.
L [[Ciastel de Gherdëina|ciastel de Gherdëina]] (''Fischburg'') ie tl raion dl chemun de Sëlva y ie n palaz tert-renaissance fat su per ncëria dl Grof Engelhard Dietrich von Wolkenstein; l fova sënta de suneria, ma nce ciastel da ciacia cun deplù lec artifiziei per zidlé pësc. Aldidancuei iel privat y ne possa nia unì vijità.
L luech de Sëlva ie caraterisà dal turism sibe d'instà che dantaldut d'inviern. Trëi furnadoies mëina alauta de viers de Frea/Dantercëpies y [[Ciampinëi]]. Mpurtant per l [[jì cun i schi|sport dai schi]] ie nce l raion de Plan de Gralba cun la furnadoia de Piz Sella. L purtoi ''[[Saslong]]'' ie cunesciù per la [[Copa dl Mond de schi alpin|garejedes de Copa dl Mond]] tenides uni ann.
L raion de Val fej pert dl [[Parch natural Pöz-Odles|Parch Naturel Puez-Odles]].
[[File:Sant3.jpg|thumb|Santa Cristina]]

=== Santa Cristina ===
''Liej de plu tl articul: [[Santa Cristina]]''<br>

L luech de Santa Cristina ie a 1430 metri de autëza y à na populazion de ntëur 2000 abitanc<ref>https://www.sanktchristina.eu/system/web/fakten.aspx?menuonr=219511655&sprache=4</ref>. L ie l mënder de i trëi luesc de Gherdëina per populazion. 
La [[Dlieja de Santa Cristina|dlieja]] vën recurdeda bele dl 1342 y ie una dla plu antiches dla valeda. La à na pert gotica y per l rest iela tl stil nazaren ala Gherdëina.
Lëures di Trebinger Vinazer y na Santa Filomena de J.D.Mahlknecht ie la opres artistiches de majera valuta.
Doi furnadoies porta ai raions [[Mastlé|Mont de Mastlé]] y de Monte Pana, referimënc dl turism da d'instà y da d'inviern.
Vel architetures rurales tradiziuneles se à mantenì dantaldut tl ridl de Plesdinaz.

=== Urtijëi ===
''Liej de plu tl articul: [[Urtijëi]]''<br>

[[File:Urtijei-2008.jpg|Nscila fova Urtijëi d'instà dl ann 2008. L univa fabricà dassënn.|thumb]]
Urtijëi ie l majer luech de Gherdëina, a n' autëza de 1236 m.,  cun na populazion che ruva daujin ai 5000 abitanc<ref>https://www.chemun.urtijei.bz.it/la/Vita_tl_luech/Nfurmazions_de_valor/Numeri_y_fac</ref>. La frazions de [[Sureghes]] che toca pra l chemun de Ciastel, toca sciche paesc y pluania pra Urtijëi.
L raion de Col de Flam fova bele abità tl tëmp retich; testemunianzes iel da udëi tl Museum Gherdëina.
Dl medieve ie i resć dl ciastel de Balest (Stetteneck), che ie mò da udëi sul col da Pincan.
L ie l zënter scolastich dla valeda cun l Lizeo Artistich "Cademia", la Scola prufesciunela per l Artejanat artistich, y l Istitut Tecnich Economich "Raetia". Tlo iel nce la Direzion dla scolines ladines, la Direzion raionela dla scoles elementeres y mesanes y la Direzion dla scola de mujiga de Gherdëina. Da auzé ora ie nce la sënta dla [[Union Generela di Ladins dla Dolomites]] tla [[Cësa di Ladins]], ulache l ie nce l [[Museum Gherdëina]]. Nia dalonc ie la redazion prinzipela dla ''[[Usc di Ladins]]''. Sun Plaza de Sant Antone iel nce la sënta de [[Radio Gherdëina]], daujin al local di jëuni "Saut" y ala [[Mostra d' Ert]].
Te n local basite ala Cësa dla Cultura "Luis Trenker iel na esposizion permanënta dl artejanat artistich de Gherdëina.
Danter i munumënc artistics de Urtijëi iel da lecurdé la [[Dliejia de San Durich|Dliejia de pluania]] cun lëures mpurtanc de J.D.Mahlknecht y autri... La dlieja de Sant' Antone à lëures di Vinazer. Te [[Curtina de Urtijëi|curtina]] iel la [[Dlieja de Sant'Ana (Urtijëi)|dlieja de Sant' Ana]], ulache l fova plu da giut la dlieja prinzipela dl luech. La dlieja plu vedla de Gherdëina ie la [[Dlieja da Sacun|dlieja da Sacun]], cun copies di lëures di Vinazer y na copia dla pitura dl gran autere de [[Franz Sebald Unterberger]] (I uriginei ie tl Museum Gherdëina).
Danter I monumënc publichs iel da auzé ora l monumënt de [[Ludwig Moroder]] al ambolt Purger, che ova giaurì la streda de Gherdëina basora y l saudé roman de [[Johann Baptist Moroder|Batista Moroder]] dan Villa Venezia. Danter la operes plu nueves iel da nunzië la funtana dla ganes de Filip de Dos sun plaza "Raetia" y la funtana dla pitla plaza de San Antone cun scultures de Bruno Walpoth y Hermann Josef Runggaldier. Nce la vedla locomotif dla [[Ferata de Gherdëina|ferata de Gherdëina]] ie metuda ora sun la promeneda che fova n iede la stazion dla ferata.
Urtijëi ie nce la sënta de n raion saniter y soziel y dla cësa per studënc "Assudëi". 
Na furnadoia cunliëia l paesc cun l gran raion de [[Mont Sëuc]]; n' autra cun la Mont de Mastlé. Na ferata ("Standseilbahn") mëina sun la mont de [[Resciesa]].
L turism ie scialdi svilupà cun strutures modernes y cin hotiei a cin stëiles.
L zënter per jì a pé de Urtijëi à truepa butëighes y ustaries.
[[File:Bula y Bulacia te Gherdëina.jpg|miniatura|Bula y Pinëi da Piz ju]]

=== Ciastel ===
''Liej de plu tl articul: [[Ciastel (chemun)|Ciastel]]''<br>

L chemun de Ciastel ie mé per na pert te Gherdëina. De la valeda fej pert si trëi frazions ladines: [[Sureghes]], [[Runcadic]], [[Bula]] y gran pert dla [[Mont de Sëuc]].

La rujeneda dl'oma dla majeranza dla valeda (85-90%) ie l [[Lingaz ladin|ladin]] ([[Ladin gherdëina|varianta gherdëina]]).

== Dliejes ==
*[[Dlieja de San Durich  |Dlieja de San Durich (Urtijëi)]]
*[[Dlieja de Sant'Ana (Urtijëi)]]
*[[Dlieja de San Antone (Urtijëi)]]
*[[Dlieja da Sacun]]
*[[Dlieja Sant Ujep Runcadic]]
*[[Dlieja San Lenert, Bula]]
*[[Dlieja de Santa Cristina]]
*[[Dlieja Santa Maria ad Nives]]
== Ciastiei ==
* [[Ciastel de Gherdëina]]
* [[Ciastel de Val]]
* [[Ciastel Stetteneck]]

== Eghes ==
* [[Ruves de Gherdëina]]
* [[Lec de Gherdëina]]

== Autri posć ==
Chësta ie na lista de posć, luesc y montes te Gherdëina.
* [[Val]]
* [[Mastlé]]
* [[Ncisles]]
* [[Mont Sëuc]]
* [[Resciesa]]
* [[Secëda]]
* [[Stevia]]
* [[Mont de Pana y Ciandevaves]]

== Storia de Gherdëina ==
* [[Fé zandli te Gherdëina]]
* [[Turné te Gherdëina]]

== L ladin de Gherdëina ==
''Cëla ënghe:'' [[Ladin gherdëina]]<br>

* [https://www.radiogardena.it/ld/trasmiscions?scutede-su-jent-conta-dla-vita-da-zacan Radio Gherdëina, trasmiscions: conta dla vita da zacan]
* Anda Adele Moroder de Lenert conta per ladin de si nëinesc  bera Vinzenz Moroder da Scurcià y anda Anna Maria Schmalzl (Moidl dl Pech). Dal Archiv Radio Ladin de Gherdëina tëut su da Alex Moroder.
[[File:Adele_Moroder_Lenert.ogg | ]]

== Cianties de Gherdëina ==
* [[Cianties de Gherdëina]] dal archiv dl [[Radio Ladin de Gherdëina]]

== Bibliografia ==
* ''Gherdëina dan 50 ani''. Calënder de Gherdëina 1951, pl. 73-81.
* M.E. (Moroder Eduard?): ''Cristc te Val de Cherdëina''. Calënder de Gherdëina 1973, pl. 50-55
== Da udëi mo ==
* [https://web.archive.org/web/20160316093451/http://lusenberg.com/index.html Documënc, stampes, vedla fotos y truep d'auter de Gherdëina]
* [[Commons:Hoher Landtag von Tirol!|Lëtra da Gherdëina per la ferata ca. 1910 (tudësch)]]
* [[Scola d'Ert Urtijëi]]
* [[Fé zandli te Gherdëina]]
* [[Ëiles de Gherdëina che zipla]]
* [[Turné te Gherdëina]]
* [[Toponomastica de Gherdëina]]
* Gherdëina tl Vocabolar dl ladin leterar
[[File:Vocabolardlladinleterar.pdf|page=484|right|120px]]

==Galaria de fotografies==
<gallery mode="packed-hover" heights="150">
File:Elisabeth of Hungary Moroder.jpg|Santa Elisabeta tla dlieja de Urtijëi.
File:Furnadoia de Seceda y Resciesa.JPG|[https://blog.wikimedia.org/2013/07/09/wikimedia-commons-picture-of-the-day-seceda-cable-car/ Picture of the day] on July 9, 2013|Da Secëda.
File:Crëusc de Secëda d inviern.jpg|Crëusc de Secëda.
File:Mont de Seuc y l Saslong.jpg|Mont de Sëuc d'auton
File:Val Mont dal Ega y Ncisles.jpg|Val Mont dal Ega y Ncisles.
File:Col Turond Ciampanil de Lietres Val Sëlva Gherdëina.jpg|Col Turond Ciampanil de Lietres.
File:Lech da Pertan y Fermedes sun Mastlé.jpg|Lech da Pertan y Fermedes sun Mastlé.
File:Ncisles Val Mont dal Ega Gherdeina.jpg|Ncisles Val Mont dal Ega Gherdeina.
File:Poststeig Gröden Pontives.jpg|Troi dla Posta.
File:Sa la crëusc sun Resciesa Gherdeina.jpg|Sa la crëusc sun Resciesa.
File:Odles Stevia Col dala Pieres.jpg|La Odles y Stevia.
File:Physoplexis comosa ot sgrinfles dl malan Teufelskralle Stevia Gherdëina.jpg|Sgrinfles dl malan.
File:Ëures Resciesa Mont de dora Crist Gherdëina.jpg|Mont de dora sun Resciesa.
File:Dlieja Sacun Santa Barbara.JPG|Santa Barbara tla dlieja da Sacun.
</gallery>

== Wikidata ==
[[d:Q384885]]

[[Categoria:Dolomites]]
[[Categoria:Ladinia]]
[[Categoria:Gherdëina]]
[[Categoria:Valedes de Südtirol]]
