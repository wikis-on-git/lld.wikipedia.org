{{Gherdëina}}
[[File:Cesadiladins.jpg|thumb|La Cësa di Ladins a Urtijëi sënta dl museum]]
[[File:Museum Gherdeina mostra fotografies Robert y Edgar Moroder CRLG 98.ogg|miniatura|alt=Mostra de fotografies de Gherdëina. Presentazion de Robert Moroder.  Edgar Moroder conta dla storia de Gherdëina.|Mostra de fotografies de Gherdëina. Presentazion de Robert Moroder.  Edgar Moroder conta dla storia de Gherdëina.]]
L '''Museum de Gherdëina''' à si sënta a [[Urtijëi]] tla [[Cësa di Ladins]].
L Museum de Gherdëina ie unì inaugurá  ai 7 de agost 1960. Da ntlëuta iel unì ngrandì doi iedesc. L vën menà da na diretëura y da n Cumité de 10 persones:5 persones ie litedes dai cumëmbri dl Museum, 2 ie reprejentanc dla [[Union di Ladins de Gherdëina]] y 3 ie reprejentanc di chemuns de Urtijëi, S. Cristina y Sëlva <ref>Paulina Moroder: ''Museum de Gherdëina 1960-2010. 50 ani de mpëni per l' arpejon culturela de Gherdëina'', [[Calënder de Gherdëina]] 2011, [[Union di Ladins de Gherdëina]] Urtijëi, 2010 p. 45-64.</ref>.

== Fins dl Museum de Gherdëina ==
L museum ie na istituzion al servisc dla jënt y dl svilup culturel dla sozietà<ref>ICOM, International Council for Museums</ref>.
I fins che se a metú dant l Museum de Gherdëina ie culeziuné, mantenì y varenté l'arpejon culturela y artistica, coche nce la richëzes naturalistiches dla valeda, prejenté la culezions y purté pro a les valorisé tres studi spezifics, tué do n con' dla storia y cultura dla jënt de [[Gherdëina]] y mustré su si identità culturela, purté pro cun si atività, tres manifestazions y publicazions, a n svilup criatif dl' ert y dla vita culturela dla valeda.

== Sales de mostra ==
=== Entreda ===
[[File:Museum de Gherdëina - Cymbospondylus Model.jpg|miniatura| L  Ichthyosaur Cymbospondylus te si grandëza naturela sul mur de cësa]]
Da udëi la crëusc de Sëurasas de [[Vinzenz Peristi]] y [[Johann Baptist Walpoth|Baptist Walpoth]] 1933 , y reliefs de [[Vinzenz Moroder-Resciesa|Vinzenz Moroder]] dla via crucis de [[Resciesa]] (1921) y na pitura dl luech de Urtijëi coche l fova tl 1860 de [[Josef Moroder Jumbiërch]].

=== Culezion Dlieja da Sacun ===
[[File:Presepemuseogardena.jpg|thumb|Cripl dla scola Vinazer]]
[[File:Schaukelpferdholz.jpg|thumb|Ciaval de lën]]
[[File:Fastentuch.jpg|thumb|Drap dla Pascion da Sacun]]
Cripl  y scultures origineles per la masra pert dla scola di Vinazer. Pitura originela de Franz Sebald Unterberger (1751) che fova sul gran autere. Autra cater figures de sanc di scultëures Trebinger.
=== Sala dla scultures ===
La sala ie rica de scultures de Gherdëina, danter chëstes pitla scultures de lën cun na Pietá dl 16sm secul, scultures di Vinazer y scola, portaëures, ciandelieresc y criples dl 18sm secul y   scultures de tieres che va fina al 19sm secul. Culezions de scultures de Albin Pitscheider y de [[Luis Insam|Luis Insam Tavella]], criples de Levisc Antone Insam, de [[Vinzenz Peristi]] la gran cripl de Luis Insam Tavella, la Santa Genoveva de [[Janmëine Mahlknecht|Johann Dominik Mahlknecht]] y l gran Crist de Val del 17sm secul.

=== Sala de storia naturela ===
[[File:Daonella Lommeli Museum Gröden.jpg|thumb|''Daonella Lommeli'' fossil]]
La colezion de fosii y de minerai ie dant al dut dla Dolomites de Gherdëina y de Fascia di periodes Perm, Trias, Jura y Crëida<ref>La mostra ie stata cureda da Carmen Broglio Loriga y Renato Posenato dl Università degli Studi de Ferrara</ref>.
I pec de masra mpurtanza ie l rest de ''ittiosauro'' de Secëda, l fossil ''Ortiseia leonardii'' dl Perm abiná te Cuecenes, i fossii Nautilus y l pësc ''Archaeolepidotus leonardii''  abinei tla vëtes Bellerophon dl Perm. Per la scoles iel mo da udëi minerai che vën da dut l mond, tieres stafunei ora, pavëi de uni sort y na colezion de ciofes da mont.

== Drap dla Pascion ==
L drap dla dlieja da Sacun dl 1630 ca ie l'unico de dut Südtirol da udëi.

== Segondo partimënt ==
=== Sala Luis Trenker ===
Na pert dla sala ie dedicheda ala culezion de [[Luis Trenker]] che l Museum ova arpá y metú ora dal 2004.

=== Majon de Biërjun ===
[[File:Bierjun.jpg|thumb|Majon de Biërjun]]
L ie da udë la majon dl mej Biërjun cun desënies de crëida cuecena  dl 1490.
=== Chiena de Gherdeina ===
La chiena de Gherdëina fata dal 1700 y purteda ora te dut l mont ie da udëi adum cun la popes turnedes de uni mesura.
=== Pitures ===
Pitla culezion de pitures de bera Sepl da Jumbiërch
=== Archeologia ===
Tl ultima sala vën mustrei i reperc archeologics giatei sun Frea (7000-5000 ani dan Cristo), y la colezion dl Purger de Col de Flam.

== Proiec dl Museum ==
; I proiec realisei tl 2002-2003 fova:
*  Restaur dl Drap dla Pascion da Sacun
*  Cudejel sun l Drap dla Pascion
*  Material didatich per la sezion geologica
*  Prejentazion nueva dla sezion archeologica
*  Mostra sun l fotograf di crëps E. Baumann
*  Mostra de pitures sul tema di crëps
*  Mostra y liber sul [[Ludwig Moroder|prof. Ludwig Moroder]]

;I projec dl Museum tl 2003-04 fova:
* "Lëur d'autèresc te Gherdëina": proiet de nrescida storico-scientifica sun l ert de fé auteresc te Gherdëina dal 1700 al 1940, pra chël che lëura pea 5 studiei (cun documentazion dla vedla berstots y di auteresc mandei oradecà). I resultac dla nrescida unirà publichei te n liber , che unirà dat ora deberieda cun l Istitut Ladin "Micurà de Rü".
*Restaur , recustruzion y prejentazion dl taflà de Bierjun cun i desënies da crëida cuecena dl 1498.
*"L Museum per la Scola": realisazion de material didatich per sculeies en cunlaurazion cun l Istitut Pedagogich Ladin .

== Publicazions dl Museums ==
* Matthias Frei, Georg Innerebner, Rudolf Moroder-Rudolfine, Christian Moroder, Edgar Moroder, Viktor Welponer: ''Gröden und sein Heimatmuseum. Ein talkundlicher Führer''. Urijëi 1966.
* Viktor Welponer, Edgar Moroder, Reimo Lunz, Adolf Kostner, Johann Moroder, Rudolf Moroder-Rudolfine, Rita Stäblein. Fotos: Robert Moroder y [[Luis Piazza]]: ''L Museum de Gherdëina – Das Grödner Heimatmuseum. Überblick über Grödens Kunst-, Natur- und Vorgeschichte'' (cun cuntribuc ladins y tudësc) 1985
* Rudolf Moroder-Rudolfine: ''Albino Pitscheider: Scultëur y Maester – Bildhauer und Fachlehrer – Scultore e insegnante d'arte''. 1987.
* [[Nicolò Rasmo]]: ''Gli scultori Vinazer. Origini dell'attività scultorea in Val Gardena''. Cun n cuntribut sun Giuseppe Antonio Vinazer de Juan Nicolau Castro, Toledo. 1989.
* Rita Stäblein, Robert Moroder: ''La vedla chiena de Gherdëina – Altes Grödner Holzspielzeug – Il Giocattolo in legno della Val Gardena''. Edizion te trëi rusnedes 1994.
* Peter Neuendorff: ''Kochbuch der Anna Maria Sanoner und der Felicita Unterplatzer''. Traduzion dal tudësch, fotos: Robert Moroder 1995.
* Gert Ammann, Edgar Moroder, Ingrid Moroder-Runggaldier y Robert Moroder: ''Josef Moroder Lusenberg. 1846–1939''. Catalog de ne mostra, 1994.
* Ingrid Runggaldier-Moroder, Barbara Tomelleri y Robert Moroder: ''Leo Crepaz da Maidl''. Catalog de ne mostra per i 90 ani de Leo Crepaz. 1998.
* Paulina Moroder y Rudolf Moroder-Rudolfine: ''Hans Sontheimer 1906–1981''. Catalog de ne mostra. Urtijëi/Eppan 1999.
* Cristl Moroder, Rudolf Moroder-Rudolfine y Danila Serafini: ''[[Ludwig Moroder]] 1879–1953. Scultëur y maester. Bildhauer und Fachlehrer. Scultore e insegnante d’arte. N lecort di 50 ania dala mort. Gedächtnisschrift zum 50. Todestag. Edizione commemorativa nel 50.mo anniversario della morte''. 2003.
* Lucio Rosa Eva Gadner: ''Josef Moroder Lusenberg 1846-1939 - Ein Grödner Meister der Farbe'' DVD Ed.  Provinzia  Autonoma Bulsan-Südtirol, 2009
* Eva Gadner, Gert Amman, Peter Weiermair: ''Josef Moroder Lusenberg, Bera Sepl da Jumbierch'', Editëur Istitut Ladin Micura da Ru, Museum Gherdeina, Südtiroler Kulturinstitut 2009. ISBN 978-88-8171-085-0
* Barbara Lanz, Sonja Mitterer: ''Höfekarte Gröden''. Museum Gherdëina, Urijëi 2014. ISBN 978-88-909015-0-8
* Sybille Moser-Ernst: ''Moroder Lusenberg'', Ed. Rosenheimer Istitut Ladin Micurá de Rü Museum Gherdëina ISBN 978-3-475-54552-8 2016
* Verena Niederegger Senoner: ''Das Fastentuch von St. Jakob in Gröden/Il telo quaresimale di San Giacomo in Val Gardena'', Istitut Ladin Micurá de Rü y  Museum Gherdëina, 2017.
* Paulina Moroder,  Gretl Senoner curetëures: ''Gröden: Eine Reise durch die Zeit/Val Gardena: Un viaggio nel tempo'', Museum Gherdëina, Edition Raetia  2018. ISBN 978-88-7283-633-0, ISBN 978-88-7283-639-2.
* Wolfgang von Klebelsberg, Paulina Moroder, Václav Šedý: ''Mejes de Gherdëina. Memoria de na cuntreda/ Bauernhöfe in Gröden. Das Gedächtnis einer Landschaft / Masi in Val Gardena. La memoria di un paesaggio'', Editëur Officina Libraria. ISBN 978-88-3367-050-8.

== Notes ==
<references/>
== Sun Internet ==
* [[Commons:Category:Museum Gherdëina|Museum de Gherdëina sun Commons]]
* [http://www.museumgherdeina.it/185.html Museum de Gherdeina homepage]

[[Categoria:Cultura ladina]]
[[Categoria:Museum]]
[[Categoria:Gherdëina|Museum, Gherdëina]]
