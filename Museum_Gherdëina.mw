{{Gherdëina}}
[[File:Cesadiladins.jpg|thumb|La Cësa di Ladins a Urtijëi sënta dl museum]]

[[File:Museum Gherdëina 384 1 29 1960 Pöder Bruno Robert.mp3|miniatura|Giaurida dl Museum. Ntervista de Robert Pöder de Rai Südtirol cun l presidënt Robert Moroder per tudësch. [[Bruno Moroder]].]]
[[File:Museum Gherdeina mostra fotografies Robert y Edgar Moroder CRLG 98.ogg|miniatura|alt=Mostra de fotografies de Gherdëina. Presentazion de Robert Moroder.  Edgar Moroder conta dla storia de Gherdëina.|Mostra de fotografies de Gherdëina. Presentazion de Robert Moroder.  [[Edgar Moroder]] conta dla storia de Gherdëina.]]
L '''Museum Gherdëina''' à si sënta a [[Urtijëi]] tla [[Cësa di Ladins]].
L Museum Gherdëina ie unì inaugurà  ai 7 de agost 1960. Da ntlëuta iel unì ngrandì doi iedesc. L vën menà da na diretëura y culaburadëures y da n Cumité de 10 persones:5 persones ie litedes dai cumëmbri dl Museum, 2 ie reprejentanc dla [[Union di Ladins de Gherdëina]] y 3 ie reprejentanc di chemuns de Urtijëi, S. Cristina y Sëlva <ref>Paulina Moroder: ''Museum de Gherdëina 1960-2010. 50 ani de mpëni per l' arpejon culturela de Gherdëina'', [[Calënder de Gherdëina]] 2011, [[Union di Ladins de Gherdëina]] Urtijëi, 2010 p. 45-64.</ref>.

== Fins dl Museum Gherdëina ==
L museum ie na istituzion al servisc dla jënt y dl svilup culturel dla sozietà<ref>ICOM, International Council for Museums</ref>.
I fins che se a metù dant l Museum Gherdëina ie culeziuné, mantenì y varenté l'arpejon culturela y artistica, coche nce la richëzes naturalistiches dla valeda, prejenté la culezions y purté pro a les valorisé tres studesc spezifics, tué do n con' dla storia y cultura dla jënt de [[Gherdëina]] y mustré su si identità culturela, purté pro cun si atività, tres manifestazions y publicazions, a n svilup criatif dl' ert y dla vita culturela dla valeda.

== Sales de mostra ==
=== Entreda ===
[[File:Museum de Gherdëina - Cymbospondylus Model.jpg|miniatura| L  Ichthyosaur Cymbospondylus te si grandëza naturela sul mur de cësa]]
Da udëi la crëusc de Sëurasas de [[Vinzenz Peristi]] y [[Johann Baptist Walpoth|Baptist Walpoth]] 1933 , y na pitura dl luech de Urtijëi coche l fova tl 1860 de [[Josef Moroder Jumbiërch]].

=== Culezion Dlieja da Sacun ===
[[File:Presepemuseogardena.jpg|thumb|Cripl dla scola Vinazer]]
[[File:Schaukelpferdholz.jpg|thumb|Ciaval de lën]]
[[File:Fastentuch.jpg|thumb|Drap dla Pascion da Sacun]]
Cripl  y scultures urigineles per la majera pert dla scola di Vinazer. Pitura uriginela de Franz Sebald Unterberger (1751) che fova sul gran autere. D'autra cater figures de sanc di scultëures Trebinger.
=== Sala dla scultures ===
La sala ie rica de scultures de Gherdëina, danter chëstes de pitla scultures de lën cun na Pietá dl 16ejim secul, scultures di Vinazer y scola, portaëures, ciandelieresc y criples dl 18ejim secul y   scultures de tieres che va fina al 19ejim secul. Culezions de scultures de [[Albino Pitscheider]] y de [[Luis Insam|Luis Insam Tavella]], criples de Levisc Antone Insam, de [[Vinzenz Peristi]] la gran cripl de Luis Insam Tavella, la Santa Genoveva de [[Janmëine Mahlknecht|Johann Dominik Mahlknecht]] y l gran Crist de Val dl 17ejim secul.

=== Sala de storia naturela ===
[[File:Daonella Lommeli Museum Gröden.jpg|thumb|''Daonella Lommeli'' fossil]]
La culezion de fossii y de minerei ie dantaldut dla Dolomites de Gherdëina y de Fascia di periodes Perm, Trias, Jura y Crëida<ref>La mostra ie stata cureda da Carmen Broglio Loriga y Renato Posenato dl Università degli Studi de Ferrara</ref>.
I pec de majera mpurtanza ie l rest de ''ittiosaur'' de Secëda, l fossil ''Ortiseia leonardii'' dl Perm abinà te [[Cuecenes]], i fossii Nautilus y l pësc ''Archaeolepidotus leonardii''  abinei tla vëtes Bellerophon dl Perm. Per la scoles iel mo da udëi minerri che vën da dut l mond, tieres stafunei ora, pavëi de uni sort y na culezion de ciofes da mont.

== Drap dla Pascion ==
L drap dla dlieja da Sacun dl 1630 ie l'sëul de dut Südtirol da udëi.

== Segondo partimënt ==
=== Sala Luis Trenker ===
Na pert dla sala ie dedicheda ala culezion de [[Luis Trenker]] che l Museum ova arpà y metù ora dal 2004.

=== Majon de Bierjun ===
[[File:Bierjun.jpg|thumb|Majon de Biërjun]]
L ie da udëi la majon dl meje Biërjun cun dessënies de crëida cuecena  dl 1490.
=== [[Chiena tl Museum de Gherdëina‎|Chiena de Gherdeina]] ===
La [[Chiena |chiena de Gherdëina]] fata dal 1700 inant y purteda ora te dut l mont ie da udëi adum cun la popes turnedes de uni mesura.

=== Pitures ===
Pitla culezion de pitures de bera Sepl da Jumbiërch
=== Archeologia ===
Tl'ultima sala vën mustrei i reperc archeologics giatei sun Frea (7000-5000 ani dan Crist), y la culezion dl Purger de Col de Flam.

== Publicazions dl Museums ==
* Matthias Frei, Georg Innerebner, Rudolf Moroder-Rudolfine, Christian Moroder, Edgar Moroder, Viktor Welponer: ''Gröden und sein Heimatmuseum. Ein talkundlicher Führer''. Urijëi 1966.
* Viktor Welponer, Edgar Moroder, Reimo Lunz, Adolf Kostner, Johann Moroder, Rudolf Moroder-Rudolfine, Rita Stäblein. Fotos: Robert Moroder y [[Luis Piazza]]: ''L Museum Gherdëina – Das Grödner Heimatmuseum. Überblick über Grödens Kunst-, Natur- und Vorgeschichte'' (cun cuntribuc ladins y tudësc) 1985
* Rudolf Moroder-Rudolfine: ''Albino Pitscheider: Scultëur y Maester – Bildhauer und Fachlehrer – Scultore e insegnante d'arte''. 1987.
* [[Nicolò Rasmo]]: ''Gli scultori Vinazer. Origini dell'attività scultorea in Val Gardena''. Cun n cuntribut sun Giuseppe Antonio Vinazer de Juan Nicolau Castro, Toledo. 1989.
* Rita Stäblein, Robert Moroder: ''La vedla chiena de Gherdëina – Altes Grödner Holzspielzeug – Il Giocattolo in legno della Val Gardena''. Edizion te trëi rusnedes 1994.
* Peter Neuendorff: ''Kochbuch der Anna Maria Sanoner und der Felicita Unterplatzer''. Traduzion dal tudësch, fotos: Robert Moroder 1995.
* Gert Ammann, Edgar Moroder, [[Ingrid  Runggaldier|Ingrid Moroder-Runggaldier]] y Robert Moroder: ''Josef Moroder Lusenberg. 1846–1939''. Catalogh de ne mostra, 1994.
* Ingrid Runggaldier-Moroder, Barbara Tomelleri y Robert Moroder: ''Leo Crepaz da Maidl''. Catalogh de ne mostra per i 90 ani de Leo Crepaz. 1998.
* Paulina Moroder y Rudolf Moroder-Rudolfine: ''Hans Sontheimer 1906–1981''. Catalogh de ne mostra. Urtijëi/Eppan 1999.
* Cristl Moroder, Rudolf Moroder-Rudolfine y Danila Serafini: ''[[Ludwig Moroder]] 1879–1953. Scultëur y maester. Bildhauer und Fachlehrer. Scultore e insegnante d’arte. N lecort di 50 ani dala mort. Gedächtnisschrift zum 50. Todestag. Edizione commemorativa nel 50.mo anniversario della morte''. 2003.
* Lucio Rosa Eva Gadner: ''Josef Moroder Lusenberg 1846-1939 - Ein Grödner Meister der Farbe'' DVD Ed.  Provinzia  Autonoma Bulsan-Südtirol, 2009
* Eva Gadner, Gert Amman, Peter Weiermair: ''Josef Moroder Lusenberg, Bera Sepl da Jumbiërch'', Editëur Istitut Ladin Micura da Ru, Museum Gherdëina, Südtiroler Kulturinstitut 2009. ISBN 978-88-8171-085-0
* Barbara Lanz, Sonja Mitterer: ''Höfekarte Gröden''. Museum Gherdëina, Urijëi 2014. ISBN 978-88-909015-0-8
* Sybille Moser-Ernst: ''Moroder Lusenberg'', Ed. Rosenheimer Istitut Ladin Micurá de Rü Museum Gherdëina ISBN 978-3-475-54552-8 2016
* Verena Niederegger Senoner: ''Das Fastentuch von St. Jakob in Gröden/Il telo quaresimale di San Giacomo in Val Gardena'', Istitut Ladin Micurá de Rü y  Museum Gherdëina, 2017.
* Paulina Moroder,  Gretl Senoner curatëures: ''Gröden: Eine Reise durch die Zeit/Val Gardena: Un viaggio nel tempo'', Museum Gherdëina, Edition Raetia  2018. ISBN 978-88-7283-633-0, ISBN 978-88-7283-639-2.
* Wolfgang von Klebelsberg, Paulina Moroder, Václav Šedý: ''Mejes de Gherdëina. Memoria de na cuntreda/ Bauernhöfe in Gröden. Das Gedächtnis einer Landschaft / Masi in Val Gardena. La memoria di un paesaggio'', Editëur Officina Libraria. ISBN 978-88-3367-050-8.

== Notes ==
<references/>
== Cëla nce ==
* [[Ëiles de Gherdëina che zipla]]. Do l proiet de Monica Kelder per l Museum.
== Sun Internet ==
* [[Commons:Category:Museum Gherdëina|Museum Gherdëina sun Commons]]
* [http://www.museumgherdeina.it/185.html Museum Gherdeina homepage]

[[Categoria:Cultura ladina]]
[[Categoria:Museum]]
[[Categoria:Gherdëina|Museum, Gherdëina]]
[[Categoria:Ert|Museum, Gherdëina]]
[[Categoria:Lies de Gherdëina|Museum, Gherdëina]]
