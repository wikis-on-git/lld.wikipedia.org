[[File:Cesadiladins.jpg|thumb|La Cësa di Ladins a Urtijëi sënta dl museum]]
L Museum ie na istituzion al servisc dla jënt y dl svilup culturel dla sozietà
(ICOM, International Council for Museums)
  	  
  	

L Museum de Gherdëina ie unì giaurì tla Cësa di Ladins a Urtijëi ai 7.08.1960. Da ntlëuta iel unì ngrandì doi iedesc. L vën menà da n Cumité de 10 persones litedes: 5 cumëmbri dl Museum, 2 reprejentanc dla Union di Ladins de Gherdëina y 3 reprejentanc di chemuns de Urtijëi, S. Cristina y Sëlva.

I fins dl Museum de Gherdëina ie:
  	   
- 	culeziuné, mantenì y varenté l'arpejon culturela y artistica coche nce la richëzes naturalistiches dla valeda;
- 	prejenté la culezions dl Museum y purté pro a les valorisé tres studi spezifics;
- 	tué do n con' dla storia y cultura dla jënt de Gherdëina y mustré su si identità culturela;
- 	purté pro cun si atività, tres manifestazions y publicazions, a n svilup criatif dl' ert y dla vita culturela dla valeda.

I majeri projec dl Museum tl 2003-04:

" Lëur d'autèresc te Gherdëina": proiet de nrescida storico-scientifica sun l ert de fé auteresc te Gherdëina dal 1700 al 1940, pra chël che lëura pea 5 studiei (cun documentazion dla vedla berstots y di auteresc mandei oradecà). I resultac dla nrescida unirà publichei te n liber , che unirà dat ora deberieda cun l Istitut Ladin "Micurà de Rü".
 	
Restaur , recustruzion y prejentazion dl taflà de Bierjun cun i desënies da crëida cuecena dl 1498.
 	
"L Museum per la Scola": realisazion de material didatich per sculeies en cunlaurazion cun l Istitut Pedagogich Ladin .

Mostres spezieles. 	

Ora de chisc proiec iel mo da ti jì do a n grum d'auter lëur museal: cunservazion y prejentazion, servisc de nfurmazion y cunsulënza, tuedes, archiviazion y auter.

== Proiec ==

I majeri proiec realisei tl 2002-2003:
  	 
•  Restaur dl Drap dla Pascion da Sacun

•  Cudejel sun l Drap dla Pascion

•  Material didatich per la sezion geologica

•  Prejentazion nueva dla sezion archeologica

•  Mostra sun l fotograf di crëps E. Baumann

•  Mostra de pitures sul tema di crëps

•  Mostra y liber sul prof. Ludwig Moroder

== Sun Internet ==
*[[Commons:Category:Museum Gröden|Museum de Gherdëina sun Commons]]
*[http://www.museumgherdeina.it/185.html Museum de Gherdeina homepage]


