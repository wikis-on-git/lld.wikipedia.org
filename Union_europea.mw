[[File:Flag of Europe.svg|300px|right]]
L''''Union européa''' ie n'union sëuranaziunela y anterguviernativa de 27 stac mëmbri independënc democratics européesc. L'Union européa ie la majera cunfederazion de stac independënc a livel mundiel, crieda sota chëst inuem dl 1992 tres l tratà sun l'Union européa (Tratà de Maastricht). Per n grum d'aspec ejistova l'Union bele dan chësta data tres na sfilza de relazions predezessëures, pian via dal 1951.

Da l ann 2002 ie uni metu it l [[Euro]].
[[File:European Union as a single entity.svg|thumb|left]]

Al mumënt à l'Union européa n marcià chemun unich, fat da n'union duanela, na munëida unica dirijeda da la banca zentrela européa (adurveda per l mumënt da 14 di 27 cumëmbri), na politiga agricula chemuna, na politiga de cumerz chemuna y na politiga chemuna de pëscia. Na politiga furesta y de segurëza chemuna dëssa vester l segond pilier di trëi piliers dl'Union européa. La cunvenzion de Schengen à abolì l cuntrol dl passaport y l cuntrol duanel per n valgun stac dl'Union, crian na lerch de mobilità chemuna per la vita, l lëur, i viages y l'investizions di sentadins dl'UE.

L'istituzions dl'UE plu impuratantes ie l Cunsëi dl'Union européa, la Cumission européa, la Chëurt européa dla Justizia, l Parlamënt europée, l Cunsëi europée y la Banca zentrela européa.
==Fontanas==
* Eric Cò, ''Unione Europea. Mito o realtà?'', Italian University Press, Genova 2010
* Nicoletta Di Sotto, ''Dalla periferia all'Europa. I partiti etnoregionalisti e l'Unione europea'', 2009, [[Rubbettino Editore]], Soveria Mannelli (CZ)
* Timothy Garton Ash, ''Storia del presente. Dalla caduta del muro alle guerre dei Balcani'', [[Arnoldo Mondadori Editore|Mondadori]], Milano 2001
* Bino Olivi, ''L'Europa difficile. Storia politica dell'integrazione europea'', [[Il Mulino]], Bologna 2001
* Sabino Cassese, ''Democrazia e Unione europea'', in “Giornale di Storia costituzionale”, 2002, n. 3, pp.&nbsp;9–16.
* Sabino Cassese, ''L’Unione europea come organizzazione pubblica composita'', in “Rivista Italiana di Diritto Pubblico Comunitario”, 2000, n. 5, pp.&nbsp;987–992.

==Liams==
*[https://europa.eu/ Europa.eu]
[[Categoria:Union européa]]
