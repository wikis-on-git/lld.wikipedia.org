Ize la '''"Ladinia de Belun"''' l é la [[valades]] del [[Ciadore]], del [[Egordin]] e de [[Val de Zoldo|Zoldo]].
[[File:Lingua ladina in provincia di Belluno.svg|thumb]]
La ''Magnifica Comunità del Cadore'' l é l istituzion storica che la lea duto al Ciadore, dal Comelego fin ia in [[Selva de Ciadore|Selva]]. Al Ciadore n ota al fasea parte de la Carnia: par chesta rason l Arcidiaconato cadorin, che incuoi l é sote [[Belum]], l é stà par secui sote al Patriarcato de Acuileia.

Se se và dos a la classificazion linguistica fata dal Ascoli a la fin del Otozento, al Cadore al ciapa ize zones ladines e zones de passaio intrà l [[ladin]] e l [[veneto]]. Coi studie fate ize l secolo dapò al ciadorin al é stà considerà cume ladin s-ceto, de na famea de parlades desleada da cheles del [[Tirol]]. Inveze la parlades de Selva e Pescul ades les ien considerades ladines-atesines e chela de Zopié, cume ai tenpe del Ascoli, ladina-veneta.
L Egordin (fin a [[Àlie]]) e [[Val de Zoldo|Zoldo]], che i era Pievi e Capitanati, les era comunitas de paes sote al vescovo de Belun-Feltre, e les era leades a la ''Magnifica Comunità di Cividal di Belluno''.

La parlades de cheste luoghe les é senpre stades considerades cume de passaio intrà [[ladin]] e [[lingaz veneto|veneto]], anche se la paroles pi veces les se ciata ize la parlades de Zoldo e del Agordin da [[Zenzenìghe]] in su. La parlada de [[Àlie]] se la puó considerà cume cheles de [[La Ròcia]], [[Col (comun)|Col]] e [[Selva de Ciadore|Selva]], val a dì ladina-atesina.

[[Categoria:Chemuns cun inuemes ladins tl Belum]]
