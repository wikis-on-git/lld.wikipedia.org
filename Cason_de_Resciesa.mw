{{Gherdëina}}
[[File:Ciajea Cason sun Resciesa Urtijëi.jpg|miniatura|alt=Pastura pra la ciajea Cason|Pastura pra la ciajea Cason]]

L '''Cason de Resciesa''' ie la ciajea  dl paster dla mont de [[Resciesa]] y che ie nce na ustaria a 2114 m. sul mer.

== Storia ==
L Cason ie la plu vedla fabriga dla mont de Resciesa. Bele dan la cosra Maria Theresia, dal va 1416 fova l bosch y la mont de Resciesa de 5 Cumunes ju nchin pra i luesc da paur de Urtijëi<ref>[https://www.chemun.urtijei.bz.it/la/Vita_tl_luech/Nfurmazions_de_valor/Cronologia_storica Storia dla Cumune de Urtijëi]</ref>. Chësta 5 cumunes ié: [[Urtijëi]], [[Santa Cristina|S. Cristina]], [[Laion]], Gudon, sot ala cumune de Tluses, y Funés cun Tais.
Ntëur l 1765 ié  l bosch de Resciesa unì destacà dala 5 cumunes y ié unì dat ala cumune de Urtijëi. 
Ala 5 cumunes ié resteda duta la mont de Resciesa y leprò la rejon de pastura te dut I bosch ju nchin pra i luesc; ora de chël ova la 5 cumunes tl bosch de Re­sciesa mo la rejon de leniam sciche stanges da sivé, vel lëns da fé droc, lënia da brujé y l Cason, che ié  proprietà de duta la partides.

Presidënt dl cunsorz di chemuns che à dërt de pastura dla mont de Resciesa, cun 270 pec de bestiam, ie sën Rafael Moroder dl luech de Resciesa a Urtijëi.

Fin dan puec ani ova l cason degun tublà, Resciesa ie na pastura, y la stala fova te cësa bas ite.

Tl 2020 ie la ciajea unida slargeda, l paster ie Karl Vikoler, che cun la cajarina si fëna y cater mutons tën nce la ustaria. <ref>[https://www.rainews.it/tgr/trail/video/2020/07/tra-cason-resciesa-e8ba63a5-a54d-4a59-9376-f9645d742935.html Ntervista de [[Armin Moroder]] cun l paster de Resciesa Karl Vikoler de Albions.]</ref>

== Bibliografia ==
*  [[Vinzenz Moroder-Resciesa]]: ''Storia y regules dl bosch de Resciesa y ujinanza''. [[Calënder de Gherdëina]] 1975, pl. 95
* Malia da Cudan (Amalia Obletter): ''Desmunté da Resciesa ju''. Calënder de Gherdëina 2008, pl. 38
== Notes ==
<references />
[[Categoria:Gherdëina|Cason, Resciesa]]
