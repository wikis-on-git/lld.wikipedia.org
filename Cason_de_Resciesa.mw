{{Gherdëina}}
[[File:Ciajea Cason sun Resciesa Urtijëi.jpg|miniatura|alt=Pastura pra la ciajea Cason|Pastura pra la ciajea Cason]]

L '''Cason de Resciesa''' ie la ciajea  dl paster dla [[mont]] de [[Resciesa]] y che ie nce na [[ustaria]] a 2.114 m. sul mer.

== Storia ==
L Cason ie la plu vedla fabriga dla mont de Resciesa. Bele dan la cosra [[Maria Theresia]], da l'ann 1416 incà, fova l bosch y la mont de Resciesa de 5 chemuns ju nchin pra i luesc da paur de Urtijëi<ref>[https://www.chemun.urtijei.bz.it/la/Vita_tl_luech/Nfurmazions_de_valor/Cronologia_storica Storia dla Cumune de Urtijëi]</ref>. Chisc 5 chemuns ie: [[Urtijëi]], [[S. Cristina]], [[Laion]], [[Gudon]], sota l chemun de [[Tluses]], y [[Funés]] cun Tais.
Ntëur l 1765 ié  l bosch de Resciesa unì destacà dala 5 cumunes y ié unì dat ala cumune de Urtijëi. 
Ala 5 cumunes ié resteda duta la mont de Resciesa y leprò la rejon de pastura te dut l bosch ju nchin pra i luesc; ora de chël ova la 5 cumunes tl bosch de Re­sciesa mo la rejon de leniam sciche stanges da sivé, vel lëns da fé droc, lënia da brujé y l Cason, che ié  proprietà de duta la partides.

Presidënt dl cunsorz di chemuns, che à dërt de pastura dla mont de Resciesa, cun 270 pec de bestiam, ie sën Rafael Moroder dl luech de Resciesa a Urtijëi.

Fin dan puec ani ova l cason degun tublà, Resciesa ie na pastura, y la stala fova te cësa bas ite.

== Pastri ==
I pastri de Resciesa dal 1878 al 1960 documentei.
L’ultimo paster de lecord d’Urtijëi iè stat Andrea Moroder de Costa che à vardà 39 ani dal 1878 al 1917. Po à vardà 2 ani Sepl Frener da Bataian. Do chësc iè stat Sepl Piazza da Cudan che à vardà 5 ani, y dal’an 1924 al 1941 iè stat paster Vigìl Piazza da Cudan. Dal 1941 al 1960 fova paster Bleje Perathoner dala Mauta<ref>cm (Cristl Moroder)''Resciesa''. [[Calënder de Gherdëina]] 1960 pl. 51-52.</ref>.
 
Tl 2020 ie la ciajea unida slargeda, l paster ie Karl Vikoler, che cun la cajarina si fëna y cater mutons tën nce la ustaria. <ref>[https://www.rainews.it/tgr/trail/video/2020/07/tra-cason-resciesa-e8ba63a5-a54d-4a59-9376-f9645d742935.html Ntervista de [[Armin Moroder]] cun l paster de Resciesa Karl Vikoler de Albions.]</ref><ref>[https://www.rainews.it/tgr/trail/video/2021/09/tra-cason-b19981e3-072c-47ed-9086-7f7bfa7a6619.html Inaugurazion dl Cason slargià.]</ref>

== Bibliografia ==
* cm (Cristl Moroder)''Resciesa''. [[Calënder de Gherdëina]] 1960 pl. 51-52.
*  [[Vinzenz Moroder-Resciesa]]: ''Storia y regules dl bosch de Resciesa y ujinanza''. Calënder de Gherdëina 1975, pl. 95
* [[Amalia Anderlan Obletter|Malia da Cudan]] (Amalia Obletter): ''Desmunté da Resciesa ju''. Calënder de Gherdëina 2008, pl. 38
== Notes ==
<references />
[[Categoria:Gherdëina|Cason, Resciesa]]
[[Categoria:Utia da mont|Cason, Resciesa]]
