{{Gherdëina}}
[[File:Cai AVS Gherdeina.jpg|miniatura|I fundadëures dla sezion Gherdëina dl Cai-Alpenverein. Batista Vinatzer ie l prim sentà a man ciancia cun Flavio Pancheri y Hans Sanoner. Mpé da man ciancia Norbert Mussner, [[Alex Moroder]], Heinrich Moroder y [[Bruno Moroder]]. ]]

'''Batista Vinatzer''',  Johann Baptist Vinatzer, cunesciú sciche Batista de Val (* 24 de fauré [[1912]] – † 3 de nuvëmber [[1993]] a Urtijëi )  ie stat n arpizadëur de Gherdëina y cumëmber di [[Catores]] y dl [[Aiut Alpin de Gherdëina]].

== Biografia ==
Batista ova mparà a ziplé y fova n scultëur sciche truepes de Gherdëina ntlëuta. 

Ntlëuta ova l pluan nia gën che n jiva sa mont la dumënies y mo manco a arpizé, perchël messova Batista, coche ël nstëss cuntova, scuender la corda tl flucion canche l jiva tres Urtijëi a pé. La stënta fova ti ani do la viëra ënghe granda y i jëuni ova nia tan de scioldi a se cumpré ciauzei, perchël jivl suënz jit deschëuz. L manciova nce i scioldi per la broces da arpizé. Duc se fajova marueia de tan de puecia broces che l Vinatzer adurvova sun si prima vies, perchël vëniel ence cunscidrà un di primes dl arpizeda libra.

Tl 1932 ie Vinatzer stat l prim a ji sëura l scialier Dülfer tla [[Furchëta]]. Ntlëuta semiova chësc zeche de nia da pudëi fé, doche  Emil Solleder y Hans Dülfer ova messú ti la zeder iló.

Tl 1935 ie Batista deventà  mëinacrëp dl CAI. Tl 1954 ie Batista stat nce pra chëi che à metù su la sezion de Gherdëina dl CAI-Alpenverein y la grupa di Catores <ref>[https://www.catores.com/de/history.php Batista Vinatzer y i ''Catores'']</ref>.

Batista fova cunesciù sciche persona omla che ne cuntova nia tan de si arpizedes. Ël ie stat nce diretëur dla Scola de Schi de Urtijëi y maester de schi per truepes ani.

== Prima arpizedes ==

* 18 de utober 1931 cun [[Vinzenz Peristi]] l parëi  sud dla Steviola.
* 8 de agost 1932 cun Giuani Rifesser l parëi nord dla Furchëta, (via Vinatzer).
* 21 de agost 1933 cun Luis Rifesser l parëi nord dl Sas dla Luesa tla [[Grupa dl Sela]]<ref>[https://web.archive.org/web/20160306071836/http://www.scuolamontanari.it/arrampicai/relazioni/sass-luesa_vinatzer.pdf Scuola montanari.it Sas Luesa.]</ref>.
* 4 de setëmber 1933 cun Vinzenz Peristi l ''Sas Fosch'' te Val.
* 8 de setëmber 1933 cun Vinzenz Peristi la sfënta dl parëi nord dl [[Stevia]].
* 10 de lugio 1934 cun [[Luis Piazza]] la sfënta uzidënt dl [[Piz Ciavazes]].
* 1934 cun Luis Rifesser l parëi sud dl Piz Ciavazes.
* Agost 1934 cun Vinzenz Peristi l [[Sas de Mezdì]],  (sfënta de mandrëta  de Vinatzer).
* 23 de juni 1935 cun Vinzenz Peristi la [[Terza Tor dl Sela]].
* Lugio 1935 cun Vinzenz Peristi i ciamins dl parëi  sud dla Tor Stabeler dl Vajolet.
* 26 de lugio 1935 cun Vinzenz Peristi parëi norduzidënt dl [[Ciadenat]].
* 9 de setëmber 1935 cun Vinzenz Peristi l parëi suduriënt dla Cima Mugoni (Vinatzer).
* 30 de agost 1936 cun Ruggero Bonatta l ëur dl Piz Ciavazes.
* 2 y 3 de setëmber 1936 cun [[Ettore Castiglioni]] l parëi sud dla [[Marmolada]]  (via Vinatzer-Castiglioni) che fova cunscidreda giut una dla vies plu ries dla Dolomites.

== Notes ==
<references />
== Bibliografia ==
* [[Paula Grossrubatscher|Paula Moroder]]: ''Batista Vinatzer de Val''. [[Calënder de Gherdëina]] 1979,  pl. 67-71.
* (Franz) Runggaldier:  ''N lecort a bera Batista Vinatzer de Val''.  Calënder de Gherdëina, Urtijëi 1995,  pl. 108-116.
* (DE) Menara Hanspaul y Hannsjörg Hager: ''Berge und Bergsteiger. Alpingeschichte Südtirols''. Bulsan, Athesia, 1994, ISBN 88-7014-809-2.
* Chiocchetti Nadia: ''Nosta Jent. Persones y personalités dla Ladinia''. Union Generela di Ladins dles Dolomites, 2005, ISBN 88-901703-4-4. .
* Moritz y cumpanies: ''5 vies de Batista Vinatzer de Val te n sëul di''. Calënder de Gherdëina 2002 pl. 216-217.
== Liams ==

* [https://web.archive.org/web/20160304063850/http://www.historisches-alpenarchiv.org/data/dokumente/main/25/00129036_m.pdf Historisches Alpenarchiv] Johann Baptist Vinatzer (PDF).
[[Categoria:Uem|Vinatzer, Batista]]
[[Categoria:Persona ladina|Vinatzer, Batista]]]
[[Categoria:Persones de Gherdëina|Vinatzer, Batista]]
