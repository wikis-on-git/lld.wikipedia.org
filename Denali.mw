{{gherdëina}}
[[File:Denali_from_McKinley_Princess_pano.jpg|thumb|L Denali.]]
L '''Denali''' ie n [[crëp]] te l'[[Alaska]] che cun si 6.190 metri ie l crëp plu aut de l'[[America dl Nord|America dl nord]]. Dal 1917 al 2015 fova si inuem ufziel ''Mount McKinley''.

La parola ''Denali'' vën da la [[rujenedes atabasches]] che vën rujenedes te l'Alaska y tl nord-vest dl [[Canada]]. L inuem ''Mount McKinley'' ti fova stat dat n unëur al candidat per la presidënza William McKinley. Cul tëmp ie chësc inuem stà criticà, dantaldut da la populazion nativa da ilò, per via che McKinley ne fova nianca mei stat te l'Alaska y ne ova nianca mei udù chësc crëp. Per chësta rajon ie l'inuem tl 2015 stat mudà a Denali, l inuem che la jënt da ilò ova bel adurvà per plu giut.

La prima arpizeda dl Denali fova stata fata ai 7 de juni dl 1913 da Hudson Stuck.
