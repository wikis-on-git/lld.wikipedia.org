{{Gherdëina}}
{{Infobox artist
|Inuem                  = Markus Vallazza  
|Auter inuem            =  
|Foto                   =  
|Descrizion foto        =  
|Nasciù/da              = [[8 de agost]] [[1936]] a [[Urtijëi]] 
|Mort/a                 = [[21 de auril]] [[2019]] a [[Bulsan]] 
|Suplì/da               =  
|Educazion              =  
|Cunesciù/da per        = pitures, grafica
|Operes cunesciudes     = Ilustrazions dla ''Divina Commedia''  
|Muvimënt               = 
|Fëna               = Mariechen (Annemarie) Höglinger 
|Firma                  = 
}}
'''Markus Vallazza''' (* [[8 de agost]] [[1936]] a [[Urtijëi]]; † [[21 de auril]] [[2019]] a [[Bulsan]]<ref>[http://www.markusvallazza.it/biographie.html Biografie plata web de Markus Vallazza]</ref>) fova n depenjadëur, grafiker, ilustradëur y scritëur de [[Gherdëina]] .
== Vita ==
Do vester stat tl seminar Johanneum a [[Dorf Tirol]] per doi ani al scumencià a ziplé y dessenië auteresc per la dliejes. 
Tl agost dl 1954 a Markus Vallazza cun autri 12 artisc de Urtijëi fat pea cun la [[Grupa Ruscél|"Grupa di trëdesc"]].
Dal 1956 al 1957 iel stat tl Istituto d’Arte de Porta Romana a Firenze cun Renzo Grazzini. Ti ani 1960 y 1961 iel stat giut a Paris ulache l à cunesciù l scultëur Alberto Giacometti. 

Dal 1961 al 1971 al nsenià ert tla scola mesana y pona tla [[Scola d'Ert Urtijëi|Scola d'Ert]] a Urtijëi.

Tl 1964 se al njenià na drucaria per fé stampes. Ti ani 1960 y 1970 al nce publicà truepa poesies te plates dl [[Südtirol]] y [[Nordtirol]].  

Dal 1970 al 1975 iel stat cumëmber dla "Wiener Secession". 

Tl 1976 iel stat fundadëur adum cun Hans Wielander, l scultëur Michael Höllrigl y d’autri dla plata Arunda. 
   
Vallazza à vivù scialdi a [[Paris]], [[Salzburg]] (dal 1976 al 1980), [[Viena]], [[Augsburg]] y [[Berlin]] (dal 1980 al 1982) y jiva truep de viac nce tla [[Ruscia]], ti [[Stac Unii d'America|USA]], tl [[Canada]], [[Egit]] y [[Israel]]. Ti ultimi ani a Bulsan. A London ie Markus Vallazza jit a crì Henry Moore.

Canche Markus Vallazza vivova te Gherdëina ovel la berstot cun la gran drucaria per stampes tl vedl tublà da Mauritz.
N si gran amich fova l scritëur y depenjadëur [[Franz Noflaner]] che ti stajova nce scialdi da model. N auter si amich fova l scritëur [[Norbert Conrad Kaser]].

Tl 1992 al publicà ilustrazions per la 13 liejëndes "Frauen aus Fanis" (Ëiles de Fanes) de Anita Pichler<ref>[https://www.tageszeitung.it/2021/07/15/in-memoriam-anita-pichler/ ''In memoriam Anita Pichler'', Die neue Südtiroler Tageszeitung 15 de lugio 2021.]</ref>.

Aldò de Peter Bloch ie Vallazza da cunscidré danter i miëures desseniadëures dl'ert europea dal di da ncuei<ref>[https://www.provinz.bz.it/kunst-kultur/kultur/ankauf-vor-nachlaessen.asp ''Ankauf von Vor- und Nachlässen, Vorlass Markus Vallazza''. Südtiroler Landesverwaltung, Kunst und Kultur]</ref>.

== Mostres ==
Dal 1962 à Markus Vallazza metù ora te truepa mostres a Berlin, Dispruch, Leipzig, Maran, Ravenna, Salzburg, Viena y danter chëstes ''III. Internationale der Zeichnung Darmstadt'', ''Sammlung Essl'' [[Klosterneuburg]], ''Villa Stuck'' Minca, ''Haus der Kunst'' Minca, ''Art Tirol'' Washington, ''X. Quadriennale Roma'', ''Albertina'' Viena.

== Lëures ==
Si lëures fova scialdi metui adum te mapes su un n tema. Danter chisc: Giacomo Casanova, La Divina Commedia de Dante, Horaz, Karl Kraus Friederike Mayröcker, Friedrich Nietzsche, [[Oswald von Wolkenstein]]<ref>J.K. (trtaduzion de [[Josef Kostner]]): ''Artistc de Gherdëina''. Calënder de Gherdëina 1974, pl. 32-33 (scrit de Markus Vallazza).</ref>, Ovid, Edgar Allan Poe, Arthur Rimbaud y la [[Lijëndes ladines|liejëndes dla Dolomites]].

== Uneranzes ==
* 1972 a Viena l pest "Theodor Körner Preis"<ref>[[Bruno Moroder]]: ''Cronica 1972'' [[Calënder de Gherdëina|Calënder de Gherdëina]] 1974, pl. 122.</ref>.
* 1990: Cavaliere dla Republica Taliana.
* 1998: Sëni d unëur dl Tirol <ref>Cronica 1998''. Calënder de Gherdëina 1999 pl. 175.</ref>.
* 2010: Pest Walther-von-der-Vogelweide<ref>Raimund Großrubatscher: ''Cronica 2009-2010''. Calënder de Gherdëina 2011, pl. 264.</ref>.
* 2017: Zitadin d'unëur dla Università de Dispruch.
== Notes ==
<references/>
 
== Bibliografia ==
Saskia Vallazza, trad. Sofia Stuflesser: ''Lecurdanza de Markus Vallazza''. Calënder de Gherdëina 2020, pl. 278-281. 
== Cunliamënc ==
* [http://www.markusvallazza.it/biographie.html Plata web de Markus Vallazza]
* [https://portal.dnb.de/opac.htm?method=simpleSearch&query=119291703 Leteratura de y sun Markus Vallazza tl Katalog Deutsche Nationalbibliothek]
* [https://www.uibk.ac.at/brenner-archiv/archiv/vallazza.html Documënc sun Markus Vallazza tl istitut Brenner-Archiv dla Università de Dispruch.]
{{DEFAULTSORT:Vallazza, Markus}}
[[Categoria:Uem]]
[[Categoria:Ert]]
[[Categoria:Scritëur de Gherdëina]]
[[Categoria:Depenjadëures de Gherdëina]]
[[Categoria:Cultura ladina]]
