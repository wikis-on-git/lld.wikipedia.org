[[File:Johann_Baptist_Walpoth_als_Hozschnitzer_in_Gröden.jpg|miniatura|Batista  Walpoth che zipla tl lën]]
[[File:Arpizadëur ziplà tl lën da Batista Walpoth Urtijëi.jpg|miniatura|left|Arpizadëur ziplà tl lën da Batista Walpoth.]]
'''Johann Baptist Walpoth''', ënghe '''Batista da Lësc''' (* 25 de jené [[1911]] a [[Urtijëi]]; † 2 de setëmber [[1934]] a Urtijëi), fova n scultëur y alpinist de  [[Gherdëina]].

== Vita ==
Batista ie nasciú a Junerëi, fi dl scultëur Levisc dala Plates y de Trina Bernardi da Lësc, na sarturëssa spezialiseda per [[guant dala Gherdëina]]. La sor, [[Stina Walpoth Moroder|Stina Walpoth-Moroder]] fova na depenjadëura tla berstot da Lenert y depenjova la scultures de [[Pepi Rifesser|Pepi Rifesser da Sufan]]. N si nepot ie l scultëur  Bruno Walpoth. Bel da pitl l ova [[Vigil Pescosta|Vigil Pescosta da Banch]] tëut de berstot canche l ova udú coche l ova scumencià a ziplé cun na britula. Batista ova scumencià a ziplé sciche lerner cun Zenz Moroder da Scurcià. Domesdi y da sëira jiva l Walpoth ala [[Scola d'Ert Urtijëi|scola d'ert de Urtijëi]] che fova nlëuta sota la direzion de  Guido Balsamo Stella, y tla tlas de mudelé de  [[Ludwig Moroder|Ludwig Moroder-Lenert]]. Tl 1934 laurovel cun [[Luis Insam|Luis Insam dl Tavella]] a Urtijëi. Ël ie mort tl bosch de [[Resciesa]] sëura l luech de Palvates.

== Lëures ==
[[File:Crëusc_seura_Paluates_per_Batista_Walpoth_da_Lësc_Urtijëi.jpg|miniatura|Crëusc tl post ulache ie mort Johann Baptist Walpoth]]
<gallery mode="packed">
Mandl cun armonica Batista Walpoth Berstott Lenert a Urtijëi.jpg| Mandl che sona l armonica, atribuzion a Walpoth.
Mandl cun armonica detail Batista Walpoth Berstott Lenert a Urtijëi.jpg|Detail.
Cë de gips Berstott Lenert a Urtijëi.jpg|Cë de gips tl stil von Adolfo Wildt firmà J.W. 1932.
</gallery>
* Crist de Sëurasas, 2176 m, si lëur plu cumesciú ziplà cun [[Vinzenz Peristi]] tl 1933. [[Luis Trenker]] y l fotograf Ernst Baumann á fat n film su coche univa ziplà l crist sul crëp<ref>M. E. (Moroder Eduard) ''Cristc te Val de Cherdëina''. Calënder de Gherdëina 1973, pl. 52-53.</ref>.
* Guidacrëp, statua y crist, vendú a Lydia d’Arenberg (1905–1977), la fëna de   Filiberto de Savoia (1895–1990).

== Notes ==
<references/>
== Bibliografia ==

* Pepi Moroder: ''Trë scultëures de Gherdëina, morc te si plu biei ani, Vinzenz Peristi, J. Batista Walpoth, Prof. Anton Anderlan.'' [[Calënder de Gherdëina]] 1955. Union di Ladins de Gherdëina. Urtijëi 1955. p. 42 
* Gerhard Mussner: ''Pensieres Sun l Crist de Sëurasas''. Calënder de Gherdëina 2002, pl. 83-87.
* Elfriede Perathoner Bergmeister: ''Grödner Krippenschnitzkunst.'' Folio Verlag Wien/Bozen 2004, ISBN 3 85256 279 1. Pl. 118.

{{DEFAULTSORT:Walpoth, Johann Baptist}}
[[Categoria:Uem|Uem]]
[[Categoria:Scultëures de Gherdëina]]
[[Categoria:Persona ladina]]
