[[File:Kirche_sankt_christina_in_gröden.jpg|miniatura|Dlieja dovia.]]
[[File:St._Christina_major_atar_by_Vinazer.jpg|miniatura|Gran autere cun la tofla de Johann Burgauner dl 1848. Madona cun S. Antone abat y S. Cristina depënta da Johann Burgauner, 1848.]]

La '''dlieja de Santa Cristina''' ie na dlieja dedicheda a S. Antone abat y a S. Cristina de Bolsena y ie la dlieja de pluania de [[Santa Cristina]] te [[Gherdëina]].

== Posizion ==
La dlieja ie nasciuda sun chël che fova ntlëuta l [[Troi Paian]] la streda plu mpurtanta te Gherdëina. Pra la gran rëjes ruvun passan sun n puent de sas fabricà sëura la ferata tl 1916 y tres la curtina che ie duta ntëur dlieja. La fassada dancà ie dl viëres de ozidënt, a sud y a nord dla dlieja ie la doi pitla rëjes y dala pert de urient de curtina ie na pitla capela di morc y na arcada cun la scrita Resurrecturis che porta sun plaza de dlieja.

== Storia ==
Bele tl 1100 dëssel vester stata na pitla capela dedicheda a S. Cristina de Bolsena. Tl 1342 vëniel numineda te na lëtra de  nduljënza dl Papa na dlieja romanica, de chëla che resta me plu na pert dl ciampanil. L presbitere ie dl tëmp gotic y tl sëidejesim secul ie unida junteda pro na capela dai osc.

== Da udëi ==

* L gran autere dl 1690 ie dla familia di Vinazer, cun statues de San Piere y San Paul de [[Mëine Vinazer]] y povester dl mut Ciascian. 
* Na S. Filomena de bront de [[Johann Dominik Mahlknecht]] ie da udëi tla capela dai osc.
* La tofles dl batum de Crist y da San Martin ie de Josef Arnold l Vedl.
* La stazions ie dl "Tuifele Moler", l pere de Felizita Unterplatzer, la segonda fëna de [[Josef Moroder Jumbiërch|Sepl da Jumbiërch]].
* I revëuc dl 1910 ie de Jonas Ranter, Albert Stolz y Johann Senoner (Giuani de Mez).

La dlieja ie n monumënt sota defendura dla Provinzia de Bulsan - Südtirol<ref>[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=16947 Monumënt sota defendura dla Provinzia de Bulsan - Südtirol.]</ref>

<gallery perrow="5">
File:Josef Freinademez st christina.JPG| Statua dl S. Ujep Frëinademez.
File:Altarblatt Pfarrkirche St. Christina.jpg|Mort de S. Martin, Josef Arnold l Vedl.
File:Taufe Christi J. Arnold.jpg| Batum de Crist, Josef Arnold l Vedl do [[Guido Reni]].
File:Reliquie.JPG|Reliquia.
File:Evominenza.JPG|Cansla.
File:Fresko in st. christina.JPG|Afrësch dl revëut.
File:Innenraum 2.JPG|Dlieja dedite.
File:Kirche aussenseite.JPG|Dlieja dedora.
File:Christis St. Christina Gröden Trebinger.jpg|Christ tla capela dl calvare, atribuì a Christian Trebinger ntëur 1680.
File:Friedhof im sommer.JPG|Curtina.
File:Auferstehung Christi des Raimund Mureda.jpg|Resurezion de Crist de [[Raimund Mureda]].
File:Pfarrhaus.JPG|Calonia.
</gallery>

== Notes ==
<references />
== Bibliografia ==
* Tresl Gruber: ''La dlieja da Santa Crestina. Storia y architetura''. [[Calënder de Gherdëina]]  1956, pl. 55-65.
* ''Memoria dla Ciampana di Tumei de S. Crestina (cun poejia)''. Calënder de Gherdëina 1957, pl. 28.
* Iris Runggaldier: ''La pluania de S. Crestina festejea doi iubilares''. Calënder de Gherdëina  2000, pl. 80.
* Luis Stuffer:''L pruf. Martl Demetz y si lëures te dlieja de S. Crestina''. Calënder de Gherdëina 2002, pl. 184.
* ''I curatores d’anes tla Cura de S. Cristina''. Calënder de Gherdëina 1968, pl. 74.
* Ildefons Perathoner: ''La Pelda d’ Lourdes a S. Cristina''. Calënder de Gherdëina  1974, pl. 112
* Cumité de pluania: ''La dlieja de S. Cristina ie unida renuveda''. Calënder de Gherdëina 1988, pl. 44.   
* Luis Stuffer: ''Doi sanc nueves te dlieja de S. Cristina''. Calënder de Gherdëina 2004, pl. 88.              

* Eugen Trapp: Kunstdenkmäler Ladiniens. Gadertal. Gröden. Fassatal. Buchenstein. Ampezzo. Istitut Cultural Ladin Micurà de Rü, San Martin de Tor 2003, ISBN 88 8171 044 7, pl.  221–228. 

== Cunliamënc ==

* [http://www.pluania.org/ Plata web dla pluania de S. Cristina]

[[Categoria:Dliejes de Gherdëina|Cristina]]
[[Categoria:Ert|Cristina]]
