[[File:Christ_de_Col_de_Flam_Luis_Insam_Urtijei_detail.jpg|miniatura|L crist de ''Col de Flam'' a Urtijëi de Luis Insam]]
{{Gherdëina}}
'''Luis Insam''' nce ''Luis Insam-Tavella'', Alois Insam (* [[19 de jené]] [[1901]] a [[Urtijëi]]; † [[25.de lugio]] [[1950]] a Urtijëi) ie stat n scultëur de [[Gherdëina]].  
[[File:Professeures Scola D'Ert Urtijëi y Tanesini.jpg|miniatura|Scultëures de Gherdëina. Luis Insam ie dovia  l terzo da man ciancia.]]
Luis Insam fova l mut de Maria Moroder, muta de [[Josef Moroder Jumbiërch|Josef Moroder Lusenberg]] y de Levisc Antone Insam da Cësanueva. Si pere ova cumprà la cësa daujin al luech [[Doss dl Preve]] a Urtijëi, fata su dal scultëur [[Francësch Tavella]] che sen fova jit a sté a [[Persenon]]. Perchël ti vëniel dit ala familia Tavella ma i ne fova nia parënc.
L à mparà a ziplé da si pere adum cun si fra Rudolf. Tla [[Scola d'Ert Urtijëi|scola d'ert a Urtijëi]] al abù sciche maestri [[Ludwig Moroder]] y [[Guido Balsamo Stella|Balsamo Stella]]<ref>[https://web.archive.org/web/20160316093451/http://lusenberg.com/sculteures/sculteuresdegherdeina.html Vinzenz Mussner: ''Mòstri scultëures de Gherdëina che à ziplà de bela scultures y che à nsenià ju lernri'', [[Calënder de Gherdëina]] 1981, pl. 108-109].</ref>. Luis Insam à laurà scialdi per fé modiei per la  firma ANRI. Te si berstot al abù passa 40 lerneri i fanc, danter chisc [[Johann Baptist Walpoth|Batista Walpoth]], Adolf Vallazza, [[Fini Martiner Moroder|Fini Moroder]] y Heindl Moroder da Doss. [[Vinzenz Peristi]] che ova maridà si sor Anna fova ënghe suënz te chela berstot.

Luis Insam ie stat presidënt dla [[Lia Mostra d’Ert]] ti ani 1927—29 y à judà pea a njenië la gran mostra dla lia tl 1950, ma puec dis dan la gëurida iel mort.<ref>'' Storia dl’Esposizion dl’Ert de Gherdëina a Urtisei (1920—1950)''. Calënder de Gherdëina 1951, PL. 54-56</ref>.
== Lëures ==
[[File:Relief Luis Insam curtina de Sëlva.jpg|miniatura|Relief dla Madona, Bambin y saudé tla curtina de Sëlva.]]
* Momumënt ai Tumei tla viëra tla curtina de [[Dlieja Santa Maria ad Nives]] cun n relief dla Madona che cunselea l saudè che mor. 
* Gran crist de [[Col de Flam]] de lën de castania sëura Urtijëi dl 1933<ref>M.E. (Eduard Moroder): '' Cristc te Val de Cherdëina''. Calënder de Gherdëina 1973, pl. 50.</ref>.
* 6 torzes cun pitia figures de vëscui, di apostuli S. Piere y S. Paul y doi angiuli tla [[Dlieja de San Durich|dlieja San Durich a Urtijëi]]<ref>Friedrich Moroder, Eduard Moroder: ''La Dlieja de S. Durich a Urtijei''. Calënder de Gherdëina 1972, pl. 42.</ref>.
* Arcangiul San Michiel, che maza 1 dragon tla [[Mont de Pana y Ciandevaves#Capela|capela de Mont de Pana]].
* L Museum Gherdëina à 29 mudiei uriginei de Luis Insam fac per l'ANRI y na gran cripl a forma de autere.

== Mostres ==
* Gauausstellungen Tirol-Vorarlberg a [[Dispruch]] 1940-1944. Luis Insam a metù ora uni an pra chësta mostra adum cun [[Raimund Mureda|Raimund Mureda (Moroder)]], [[Siegfried Moroder]], [[Albino Pitscheider]] y Engelbert Perathoner. Chisc fova si lëures: gran cë de Andreas Hofer, siadëur, paures che pua, paures che desmonta, loma cun pop, familia che scota su Hitler (fova da udëi n pez tl Museum Gherdëina). 
* N lecurdanza de Luis Insam ie stata fata da pert dla [[Grupa Ruscél|grupa Ruscel]] na mostra tl 1960 tla sala dl chino Dolomiti cun 43 de si scultures.
* Mostra da pert dl [[Museum Gherdëina|Museum de Gherdëina]] tla sala dia bibliotech dla [[Cësa di Ladins]] n memoria de Luis Insam per l 25. anual de si mort.

== Notes ==
<references/>
== Bibliografia ==
* Leo Crepaz da Maidl: ''Eurità y turmënt de n bel talënt.'' Calënder de Gherdëina 1956. pl. 46.
* [[Josef Kostner]] (J.K.): ''Bera Luis Insam de Levisc Antone''. Calënder de Gherdëina 1975. pl. 56.
* Dora Welponer: ''Na maridaia n pue da ri''. Calënder de Gherdëina 1975, pl. 102-103. Fotos de lëures.
* [https://www.helmuth-oehler.at/userfiles/downloads/Helmuth%20Oehler,%20Skulptur%20im%20Nationalsozialismus%20in%20Tirol.%20Ein%20Überblick,%20Innsbruck%202018..pdf Helmuth Oehler: ''Skulptur im Nazionalsozialismus in Tirol. Ein Überblick''. Da Wolfgang Meighörner (Hrsg.): ''Zwischen Ideologie, Anpassung und Verfolgung. Kunst und Nationalsozialismus in Tirol''. Catalog dla mostra tl Landesmuseum Ferdinandeum a Dispruch 2019 pl. 164-179 (tudësch).]

== Cëla nce ==
* [[c:Category:Luis Insam| Lëures de Luis Insam da udëi sun Commons]]
* [[Scultëures de Gherdëina]]
[[Categoria:Uem]]
[[Categoria:Scultëures de Gherdëina]]
[[Categoria:Ert]]
