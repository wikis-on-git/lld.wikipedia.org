{{fascian}}
[[File:Olympic rings without rims.svg|miniatura|258x258px|I cerchies olimpics]]

I '''Jeghes olimpics de l'era moderna''' i é n event [[Sport|sportif]] quadrienal che veit la competizion anter i miores [[Atlet|atlec]] del mond, con béleche duc i sport prateghé ti cinch [[Continent|continenc]].

Da spes se ge disc ence '''Olimpiades''', ma a dir l vera "Olimpiade" fossa l'interval de temp de cater egn che passa anter n'edizion di Jeghes olimpics e chela che vegn dò. Per chest, enceben che i [[Jeghes olimpics del 1916|Jeghes del 1916]], [[Jeghes olimpics del 1940|1940]] e [[Jeghes olimpics del 1944|1944]] i é stac descancelé, la Olimpiades les é semper jites inant, donca i [[Jeghes olimpics del 2012|Jeghes de Londra 2012]] i é stac la trenteisema edizion.

== Storia ==
=== I Jeghes olimpics antics ===
[[File:Olympia-stadion.jpg|sinistra|miniatura|[[Stadie de Olimpia]]|292x292px]]I prumes jeghes olimpics i é stac chi del 776 a.C. a [[Olimpia]], te l'[[Antica Grecia]].
Al scomenz l'era demò na manifestazion locala e l'era n sport soul: la corsa. Dapò i à jontà ite etres sport e i Jeghes i é doventé semper più cognosui te duta la [[Grecia]].

La Olimpiades les aea ence na valuta [[Religion|religiousa]], perché les era en onor de [[Zeus]]. Per dut l temp di jeghes (cinch dis) vegnìa lascia sù la veres te duta la penìsola greca.

=== L renasciment di Jeghes olimpics ===
[[File:Pierre Fredy de Coubertin, baron de Coubertin.jpg|miniatura|244x244px|Pierre de Coubertin]]L baron [[Franzia|franzous]] [[Pierre de Coubertin]], del [[1892]], l'é stat l prum a domanèr de tachèr via da nef i Jeghes olimpics. L Comitat Olimpich Internazionèl (CIO, ''Comité International Olympique'' per [[franzous]]) l'é stat fondà apontin per endrezèr la Olimpiades de l'era moderna.

La pruma edizion, [[Jeghes olimpics del 1896|Atene 1896]], l'à abù scì tant suzess che ai tempes l'é stat l'event sportif più gran mai organisà.

[[Categoria:Sport]]
