[[File:Urtijei_1856.jpg|miniatura|Urtijëi te na litografia dl Burgauner dl 1856 depënta da Sepl da Jumbiërch]]
{{Gherdëina}}
[[File:Madonna_mit_Kind_Johann_Burgauner_Urtijëi.jpg|miniatura|La madona cun Bambin dl Burgauner tla capela de Puciacia. ]]
[[File:Betina Martiner by Johann Burgauner.JPG|miniatura|Elisabeth Martiner dita ''La bela Betina'' te n dessëni dl Burgauner.]]
'''Johann Burgauner''' (* [[18 de utober]] [[1812]] a [[Ciastel (chemun)|Ciastel]]; † [[13 de mei]] [[1891]] a [[Persenon]]) fova n moler de [[Ciastel (chemun)|Ciastel]] y diretëur dla [[Scola d'Ert Urtijëi|scola de dessëni]] de [[Urtijëi]].

Burgauner fova l mut de n pech de Ciastel. Ël à vijità la Academia de Minca se scrijan ite ai 4 de auril dl 1845 sota al professëur Joseph Schlotthauer<ref>[https://matrikel.adbk.de/matrikel/mb_1841-1884/jahr_1845/matrikel-00330 Libri de matricula dla academia de Minga.]</ref>. Ntëur l 1850 ie Burgauner deventà l diretëur dla scola de dessëni de Urtijëi.

Da vedl iel jit a sté a [[Persenon]] ulache l ie mort cun 88 ani.

Si nepot fova l moler Eduard Burgauner de Ciastel (1873-1913)<ref>A. Otto Dissertori, Hans Wieser: ''Eduard Burgauner 1873-1913.'' Catalog dla mostra, Ciastel 1988.</ref>.

== Lëures ==
Ël à depënt truepes portrec de persones mpurtantes da entlëuta, danter chëstes bën trëi iëdesc Anna Maria Peschlauzer (1773–1836) la rica fëna di marcadënc Anton Proder y Jan Andrea Moroder de Ancona y la antenata de duc i Moroder da Scurcià<ref>''Die Moroder, ein altladinisches Geschlecht aus Gröden-Dolomiten vom 14. bis zum 20. Jahrhundert. Ein Beitrag zur tirolischen Familienforschung'',  Komitee für die Drucklegung des Moroder-Stammbuches, Urtijëi 1980. (tudësch, talian, ladin y spnuel) [http://www.moroderfamily.com/ld/libri moroderfamily.com]. pl. 139-140.</ref>. 

La cunesciuda litografia de Urtijëi dl 1856 ie dl Burgauner. Tl cheder depënt a aquarel da [[Josef Moroder Jumbiërch|Josef Moroder da Jumbiërch]] à chësc depënt do i doi tublëies de Ianon y Mauriz che manciova tl cheder dl Burgauner ajache i desturbova bonamenter la ududa dla cëses dl ferlëigher [[Johann Baptist Purger]] che ova lascià fé la litografia.

Burgauner à depënt i doi chedri dl gran autere y la stazions dla Via Crucis<ref>Eugen Trapp: ''Kunstdenkmäler Ladiniens. Gadertal. Gröden. Fassatal. Buchenstein. Ampezzo.'' Istitut Cultural Ladin Micurà de Rü, San Martin de Tor 2003. ISBN 88-8171-044-7, pl. 228.</ref> dla [[dlieja de Santa Cristina]]<ref>Josef Weingartner, Magdalena Hörmann: ''Die Kunstdenkmäler Südtirols''. Athesia GmbH Verlagsanstalt. [[Bulsan]] 1991. I. Band, pl. 453. ISBN 88-7014-642-1.</ref>.

Per la dliejes de [[Eppan]] y la dlieja dl cunvënt de [[Maran]] a Burgauner ënghe depënt i chedri d autere.

Tla dlieja dla pluania de Ciastel ie da udëi l Cuer de Maria dl Burgauner. 

Tla dlieja Maria dl Aiut a Sëuc à l Burgauner depënt l revëut tl 1949<ref>[https://web.archive.org/web/20140714190126/http://www.kugelpanorama.at/kircheheute/Kastelruth.pdf Dlieja Maria dl Aiut a Sëuc]</ref>.

Tl 1848 à l Burgauner depënt la bandiera di scizri che ie cunserveda tl [[Museum Gherdëina]]<ref>[https://web.archive.org/web/20160309112639/http://www.schuetzen-groeden.com/index.php?fahne-ulrich Bandiera di scizri de Urtijëi dl 1848.]</ref>.

Per na capela de familia de Sureghes à l Burgauner depënt l cheder dla Madona cun Bambin.

Tl Museum de Maran ie cunservëi doi chedri y truepes dessënies dl Burgauner.

== Notes ==
<references />
== Cunliamënc ==
* [[Commons:Category:Johann Burgauner|Fotos di lëures de Burgauner su Commons]]
* [http://www.gemeinde.kastelruth.bz.it/gemeindeamt/download/Dezember.pdf Gemeindeblatt Kastelruth, S. 24] (PDF-Datei, 3,62 MB)]
[[Categoria:Uem|Burgauner, Johann]]
[[Categoria:Depenjadëures de Gherdëina|Burgauner, Johann]]
