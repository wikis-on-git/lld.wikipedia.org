{{Gherdëina}}
[[File:Trinity Vinzenz Moroder San Antone church Urtijëi.jpg|miniatura|Relief dla Santa Trinitá tla [[Dlieja de San Antone (Urtijëi)|Dlieja de San Antone a Urtijëi]] de Vinzenz Moroder]]
[[File:13ma stazion dla creusch de Resciesa.jpg|miniatura|13ma stazion dla Via Crucis sun Resciesa cun relief de Vinzenz Moroder]]
'''Vinzenz Moroder-Resciesa''' (* 30 de auril [[1889]] [[Urtijëi]] ; † 12 de setëmber [[1980]] a Urtijëi) ie stat n [[scultëur]] de Urtijëi.

== Biografia ==
Vinzenz fova l mut de Genoveva Metz (1858-1935) y de Leopold Moroder (1850-1906), fra dl artist [[Josef Moroder-Jumbiërch]]. Cun 14 ani iel jit sciche lerner tla berstot de Levisc Antone Insam Cësanueva.
Depona iel stat sa Lenert a lauré cun si jurman [[Rudolf Moroder]]. Ël à arpà l luech de Resciesa ulache l à vivù si vita<ref>Hansi Moroder: ''L luech da Resciesa y mi antenac''. Calënder de Gherdëina 2010, pl. 77-80.</ref>.
Bel da jëunn al scumencià a suné la [[vidula]] y l à sunà per 60 ani tl orchester de dlieja de Urtijëi. Vinzenz sunova nce la [[tumbrëta]] y l ie stat per 10 ani presidënt dla [[Mujiga de Urtijëi]]. Tla [[prima gran viëra]] iel stat sula [[Pröma Vera ti raiuns ladins|front dla Dolomites]] ulache l à [[dessëni|dessenià]] truep y scrit lecurdanzes publichedes pona te n [[cudejel]] <ref>Vinzenz Moroder: ''Tagebuch bzw. Notizen und Zeichnungen vom Felde ab 19. Mai 1915''. Vinzenz Moroder Sanitaets Unterjaeger. Ed: Geschwister Moroder Christine, Vinzenz, Aurelia, Augusta, Mathilde und Hans. Urtijëi 1995.</ref>. 
Tl 1921 à Vinzenz ziplà dodesc stazions n relief per la [[Via Crucis de Resciesa]] per rengraziamënt che l ie ruà de reviërs dala viera.
Vinzenz Moroder ie stat un di fundadëures dla [[Lia Mostra d’Ert]] y si presidënt ti ani 1923-1927 y 1940-1945.
Vinzenz se à cruzià nce dl ngrandimënt dla [[curtina de Urtijëi]] tl 1932 y à ziplà l gran Crist depënt tla capela dla curtina vedla.
Te chemun de Urtijëi ie Vinzenz Moroder stat cunselier y assesëur per i bosc dal 1951 al 1964.

== Notes ==
<references/>

== Leteratura ==
* [[Vinzenz Moroder]]: ''Storia y regules dl bosch de Resciesa y ujinanza''. [[Calënder de Gherdëina]] 1975, pl. 95
* Vinzenz Moroder: ''Tagebuch bzw. Notizen und Zeichnungen vom Felde ab 19. Mai 1915''. Vinzenz Moroder Sanitaets Unterjaeger. Ed: Geschwister Moroder Christine, Vinzenz, Aurelia, Augusta, Mathilde und Hans. Urtijëi 1995.

== Bibliografia ==
* [http://www.moroderfamily.com/book-moroder-2/the-moroder-book-two-ld.pdf Vinzenz Moroder de Resciesa Njonta al liber families Moroder 2017, pl. 114-116] 
* cm (Christian Moroder): ''N memoria de bera Vinzenz Moroder de Resciesa †  12 de setëmber 1980''. [[Calënder de Gherdëina]] 1982, Urtijëi 1981, pl. 94-96.

== Weblinks ==
* [[Commons:Category:Vinzenz Moroder|Lëures de Vinzenz Moroder sun Commons]]
* [https://web.archive.org/web/20160325195215/http://www.lusenberg.com/zenzresciesa/zenzresciesa.html Fotos y lëures de Vinzenz Moroder]

[[Categoria:Persona ladina|Moroder, Vinzenz]]
[[Categoria:Cultura ladina||Moroder, Vinzenz]]
[[Categoria:Scultëures de Gherdëina‎|Moroder, Vinzenz]]
