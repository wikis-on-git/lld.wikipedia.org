{{Gherdëina}}
[[File:Luis Trenker (Freiburg 1982).jpg|thumb|300px|Luis Trenker - 1982]]
[[File:248 1 trenker ntervista seceda curta.wav|miniatura|Interview de [[Bruno Moroder]] dl [[Radio Ladin de Gherdëina|Radio Ladin]] cun Luis Trenker sun [[Secëda]]]]
'''Luis Trenker''', (* [[4 de utober]] [[1892]] a [[Urtijëi]]; †[[12 de auril]] [[1990]] a [[Bulsan]].
Regissëur, atëur de [[film]]s da [[Munt|mont]], scritëur architet y mëinacrëp<ref>Nosta jent, Persones y personalités dla Ladinia, UGLD</ref>.
== Vita ==
Nasciù da Carlina Demetz, muta de [[Ferdinand Demetz]], y Jakob Trenker tla cësa dl Fill che fova danter l hotel Mondschein y Gran Cësa a Urtijëi.<ref>Norbert Mussner: ''Luis Trenker cumplësc 90 ani''. Calënder de Gherdëina  1982, pl.61.</ref>.
L ova studià architetura a [[Viena]] y finà i studies a [[Graz]] do la viera. L fova nce mëinacrëp y alpinist<ref>(Franz) Runggaldier: ''N lecort a bera Batista Vinatzer de Val''. Calënder de Gherdëina, Urtijëi 1995, pl. 108-116.</ref>.
[[File:Holzmeister Trenker 1925.png|miniatura|alt=Retlam di architec Holzmeister y Trenker dl studio de Bulsan tl liber dl telefon 1925.|Retlam di architec Holzmeister y Trenker dl studio de Bulsan tl liber dl telefon dl ann 1925.]]
Tla [[prima viera mundiela]] iel stat leutnant sul front dla [[Dolomites]]<ref>''La puera muta dl Cadore''. Calënder de Gherdëina 1970, pl. 31.</ref>

Riesc do la prima viera ie Luis Trenker stat per n an dirighënt dla mujiga de Urtijëi<ref>Johann Moroder:  ''La Mujiga d'Urtijëi''. Calënder de Gherdëina 1955, pl. 65.</ref>
Dal 1922 al 1924 al abù n studio de architet a Bulsan adum cun [[Clemens Holzmeister]]. Danter i lëures fac dad ëi ie nce na pert dl hotel Adler a Urtijëi tl 1925<ref>''Ustaria da Mauriz - Hotel Adler Urtijëi''Calënder de Gherdëina 2002, pl. 33.</ref>.


Si films ie caraterisei da n gran pathos y da n spirt de esaltazion eroica.
Lecurdon "Berge in Flammen", "Der verlorene Sohn", "Condottieri"
L ova nce abù relazions de lëur y de cunveniënza cun l regime nazionalsozialist y [[Fascism|fascist]].
[[File:Luis-Trenker.jpg|thumb|Pultret de Luis Trenker de Assen Peikov]]
Do la [[Secunda Vera dl Monn|Segonda gran viera]] se dedicheiel plutosc a scrì libri de lecorc y da mont.
Scialdi cunesciù iel ti [[paejes tudësc]] per si trasmiscions tla televijion, ulache l conta de si esperiënzes de vita.

L fova promotëur cun Leo Demetz y Franz Prugger y fova leprò pra la prima reunion per mëter su la [[Union di Ladins de Gherdëina]] ai 19 de lugio 1945<ref>Vinzenz Peristi: ''Setant’ani Union di Ladins de Gherdëina.'' Calënder de Gherdëina 2016, pl. 42.</ref>.

L prim lift dai stuei de Resciesa ie stat fat su da Luis Trenker cun si cunià Leo Demetz dl Cademia<ref>Egon Vinatzer: ''Ultima raida per 1 lift dai stuei de Resciesa. ''Calënder de Gherdëina 2010, pl. 64.</ref>

La Lia di Ciambonfs à metù a jì suenz na marcia da ji a pé te Gherdëina drët populera tlameda ''Marcia de Luis Trenker''.<ref>''25 ani Lia di Ciambonfs''. Calënder de Gherdëina 1998, pl. 111.</ref>
Luis Trenker ie zitadin de unëur de Urtijëi. La Cësa de Cultura de Urtijëi ie stata numineda "Luis Trenker"<ref>Ulrike Kostner: ''Cësa de cultura "Luis Trenker".'' Calënder de Gherdëina pl. 159-161</ref>. Nce la promenade che va da dlija de San Durich ala cësa Betania ie stata numineda "Luis Trenker".<ref>Calënder de Gherdëina 2009, pl. 33.</ref>

Tl 1983 à Luis Trenker dunà l valon nuef vërt ala [[dlieja de San Durich]] a Urtijëi<ref>[[Edgar Moroder]]: ''Luis Trenker (1892 - 1990)''. Calënder de Gherdëina 1991, pl. 133.</ref>.
[[File:Kirchenfahne und Herz Jesu St. Ulrich in Gröden.JPG|miniatura|Valon vërt dunà da Luis Trenker.]]
Ai 4 d’utober 1992 ie unì metù sù sula promenade Luis Trenker a Urtijëi, n pue plu init (dl vieres de urient) dla villa Columbia sul Col da Brida, n monumënt de bront fat dal scultëur Hermann Josef Runggaldier<ref>cm (Cristian Moroder): ''Munumënt a Luis Trenker, Urtijëi''. Calënder de Gherdëina pl. 99.</ref>.
Daujin ala ustaria Tirler sun Mont de Sëuc ie tl 1996 unida metuda su na statua de Luis Trenker de bront fata dal scultëur Ulrich Perathoner de Caio<ref>Alexia Grossi: ''Cronica 1996.'' Calënder de Gherdëina 1997 pl. 211.</ref>.

== Sala Luis Trenker ==
Tl 2004 à Ferdinand y Josef Trenker, mutons de Luis Trenker seurandat ufiziaImenter al [[Museum Gherdëina]] 220 esponac, pec de Luis Trenker, y la mascra d'or dl film dl 1936 „Der Verlorene Sohn", che ie metui ora te na sala dedicheda ala culezion Luis Trenker<ref>Ferdinand Trenker: ''L “Archiv zentrel Luis Trenker à giapà si sënta tl Museum de Gherdeina''. Calënder de Gherdëina 2005, pl. 161-163.</ref>.

== Scric de Luis Trenker tl Calënder de Gherdëina ==
*''Mi bon cumpatrioc''. Calënder de Gherdëina 1951, pl. 3.
*''Mi pitl medel''. Calënder de Gherdëina 1952, pl. 36.
*''Nadel: S. Niculau, l malan y l "Christkindl"'' Calënder de Gherdëina 1953, pl. 76.
*''L luech de Surval''. Calënder de Gherdëina 1954, pl. 102.
*''L "Postmeister" (postin)''. Calënder de Gherdëina 1960, pl. 68.
*''La puera muta dl Cadore''. Calënder de Gherdëina 1970, pl. 31.
==Notes==
<references />
== Bibliografia ==
* Vinzenz Peristi: ''Luis Trenker à cumpli i 80 anii''. Calënder de Gherdëina 1973, pl. 75-78.
* Edgar Moroder: ''Luis Trenker (1892 - 1990)''. Calënder de Gherdëina 1991, pl. 129-135.
* ''Memoria Luis Trenker''. Calënder de Gherdëina 1992, pl. 101.
==Wikidata==
[[d:Q560129]]
{{DEFAULTSORT:Trenker, Luis}}
[[Categoria:Uem]]
[[Categoria:Scritëures de Gherdëina]]
[[Categoria:Persones de Gherdëina]]
