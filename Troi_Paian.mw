{{gherdëina}}
L '''Troi Paian''' ie n vedl [[troi]] che purtova dala [[Val d'Isarch]] ite te [[Gherdëina]] y via per i pasc tl Venezian. Si inuem vën dai [[pagan]]s.

== Percurs ==
N ucajion di festejamënc de "100 ani Gherdëina" fova nasciuda l'idea de ressane l troi y dant'al dut de nvië via tuedes per abiné ora la trassa dl troi y si mpurtanza. De chësc se à teu sëura dantaldut Herwig Prinoth sul ncëria d [[Museum Ladin]].
Aldò de [[Wilhelm Moroder-Lusenberg|Wilhelm Moroder]] se tlama la pert da Laion ite dl troi nce ''Purgiar Steig'' ajache l purtova al [[Ciastel Stetteneck|ciastel Stetteneck]].
N po dì che l troi scumëncia a [[Laion]].
Laion y [[Gudon]] fova n iëde la capiteles de Gherdëina ajache n jiva a mëssa y supliva i morc iló.
A Laion japé dl Wasserbühel ie unic giatei trepes reperc archeologics che va dal età dl bron al Medieve.
I tudësc ti dij al Troi Paian ''Purkiarsteig'' o ''Purtscharsteig'' ma chësc ajache l va tl bosch Purciar che ie pert dl bosch de Resciesa. Sun col ''Ruggelebühel'' sëura ''Tschöfas'' passa l troi y n à abinà iló flistres de tiëra cueta.
Canche l troi ruva pra i parëies de porfir de [[Resciesa]], val su bëndebo ërt nce per sceles de lën che n ti disc ''Katzenleiter'' y ruva sun Purkiar. Da iló val inant ndrët passan via i ruves de Dumat y Cudan, la furnadoia de Resciesa i ruva sun Col Ciarnacëi. Passan sa La Ciaces, ruva l troi ti Plans da Fëur. Sa la Ciaces à Herwig Prinoth abinà, sul ëur de n pitl paluch, na paussa de ciaciadëures mesolitica cun microlic, che fossa framënc de piera da fuech, y n pitl toch de ocra. Passeda la locia de Sëura Pra va l troi dl vieres de Pra Turond, passa l purtoi La Longia pra la Locia dl Pëne.

[[File:Balest ciastel Stetteneck.jpg|miniatura|alt=L sedim dl Ciastel Stetteneck sota l Balest sul Col de Pincan ulache bonamënter passova l Troi Paian|L sedim dl [[Ciastel Stetteneck]] sul col de Pincan ulache bonamënter passova l Troi Paian.]]
== Cëla nce ==
* [[Toponomastica de Gherdëina]]
* [[Commons:Category:Troi Paian |Fotos dl Troi Paian sun Commons ]]
== Notes ==
<references/>
== Bibliografia ==
* cm (Cristl Moroder): ''Resciesa''. Calënder de Gherdëina  pl.32-60. ''Troi Paian'' pl. 38-41.
* Stefan Planker, Herwig Prinoth: ''Tl 2000 iel unì a lum l ciastel dl Balest''. Calënder de Gherdëina 2002, pl. 134-138.
* HerwigPrinoth: ''L Troi Paian:Mit o realtà?''. Museum Ladin Ciastel de Tor, San Martin de Tor 2005, ISBN 88 89255 9 6.

[[Categoria:Gherdëina]]
