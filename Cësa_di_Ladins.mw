{{Gherdëina}}
[[File:Cesadiladins.jpg|miniatura|miniatura|La Cësa di Ladins - pert entreda.]]

La  '''Cësa di Ladins'''  ie na cësa de cultura  dla [[Union di Ladins de Gherdëina]] (ULG) a Urtijëi. La Cësa ie la sënta dla Union, dla [[Union Generela di Ladins dla Dolomites]], dl [[Museum Gherdëina]], dla [[Bibliotech Ladina Malia da Cudan]] y la sënta ufiziela de [[La Usc di Ladins]] y dl [[Teater de Urtijëi]]. Dal 1960 al 1997 fova la Cësa di Ladins ënghe la sënta dl [[Radio Ladin de Gherdëina]].

== Storia ==
La prima reunions y la fundazion dla Union di Ladins de Gherdëina fova ti primes ani 1950 for te vel ustaria a Urtijëi. Perchël an pensá de fe na cësa per fe ji la ativitá culturela dla Union cun l fin de pudëi fé cunferënzes, conzerc, teatri na bibliotech y na sënta a n nuef museum. 
De mei dl 1951 á l Union cumprá dala surans  Maria y Malia Insam-Prinoth da Brida l terac do la Cassa dl Sparani a Urtijëi per n priesc de 5 milions de lires per fabrichè la cësa. Chisc scioldi fova uní prestei da Lina Stuflesser y si uem Giuani de Petlin sënza fic. Cater uemes dla ULG, Vinzenz Aldosser, [[Bruno Moroder]], [[Heinrich Moroder Doss]] y Franz Prugger á pona tëut su n credit cun si responsabilitá persunela pra na banca. Ai 6 de lugio dl 1952 iel uní metú ju l prim sas dla cësa <ref>''Benediscion dl prim sas dla „Cësa di Ladins" 6.7.1952'', Calënder de Gherdëina 1953. p. 18</ref>  y ai prim de agost 1954 ie la cësa unida daviërta cun na gran festa<ref>''La Cësa di Ladins a Urtijëi. Inaugurazion y benedescion dla Cësa'', Calënder de Gherdëina 1955 p. 28-29.</ref>. N chëla ucajion ie nce uni fat l Prim Cungress ’nternaziunel di Ladins<ref>''Prim Cungress ’nternaziunel di Ladins'', Calënder de Gherdëina 1955 p. 33.</ref>.
[[File:Inaugurazion dla Cësa di Ladins Urtijëi 1954.jpg|miniatura|Inaugurazion dla Cësa di Ladins a Urtijëi  ai prim de agost 1954]]
[[File:Vijita dl President Aldo Moro tla Cesa di Ladins a Urtijei.mp3|left|miniatura|alt=Vijita dl President Aldo Moro tla Cësa di Ladins a Urtijëi. Salut da pert dl president dla Union Heindl Moroder-Doss.|Vijita dl President Aldo Moro tla Cësa di Ladins a Urtijëi. Salut da pert dl president dla Union Heindl Moroder-Doss.]]

L custimënt dla cësa ie pona stat paiá cun i contribuc dla Region, la Presidënza dl Cunsëi di Ministri talian, l contribut dl Chemun de Urtijëi per l leniam y 100.000 lires, La Union Generela de Bulsan cun 200.000 lires y l contribut de una milion de lires dl presidënt dla ULG da nlëuta Giuani Stuflesser Petlin. Na pert di debic ie unida paiëda cun l fit dl local dl teater per fé chino d'instá. Bera Franz Prugger ie stata la persona che se à cruzià plu de duc per la realisazion de chësta cësa <ref>Leo Crepaz: ''A chi dën pa ti auzé l ciapel?'', Calënder de Gherdëina  1955 p. 37.</ref>.

Ai 7 de agost 1960 ie pona unì giaurì l [[Museum Gherdëina]].
== Ngrandimënc dla cësa<ref>[[Alex Moroder]]: ''Storia dla Cësa di Ladins'', relazion ala festa di 50 ani dla Cësa di Ladins ai 27 de agost 2004.</ref> ==
Ai 26 de merz dl 1972 an pedú festejé la giaurida de locai nueves per l museum, per la bibliotech y per l Radio Ladin. De chësc se ova cruzià dant al dut l presidënt dla ULG da nlëuta [[Gilo Prugger]].

Sota la presidënza de Vinzenz Peristi ie stata fata na restruturazion dl palch i dla cabines dl teater per na spëisa de 8 milions de lires.

Tl 1981, sota la presidënza de Guido Insam, iel pona stat dat al architet Georg Schmalzl l ncëria per ngrandí duta la cësa cun n partimënt y n sutët-depot per l museum y n partimënt nuef per n vardian. L custimënt de 600 milions de lires ie uni curí dala [[Provinzia Bulsan-Südtirol]] y dala Cumenanza dl Raion Salten-Sciliër<ref>Georg Schmalzl: ''La Cësa di Ladins a Urtijëi auzeda'', Calënder de Gherdëina 1986, p. 150.</ref>.
Tl an 2020 à l Chemun de Urtijëi adum cun la Union di Ladins de Gherdëina l Museum Gherdëina y l Teater de Urtijëi scrit ora n cuncors per fè su na cësa completamënter nueva <ref>[https://www.altoadige.it/cronaca/pusteria-gardena-badia/c%C3%ABsa-di-ladins-14-candidati-il-costo-%C3%A8-di-10-milioni-di-euro-1.2340545 ''Cësa di Ladins, 14 candidati Il costo è di 10 milioni di euro'', Alto Adige martedì, 23 febbraio 2021.]</ref>.
== Notes ==
<references/>

== Leteratura ==
Gilo Prugger: ''Porta davierta - 35 ani Cësa di Ladins'',  Calënder de Gherdëina 1990  p. 34-42.
* Alex Moroder Rusina: ''Mpue de storia dla Cësa di Ladins'', La Usc di Ladins nr. 33, 28 de agost 2004.
* Alex Moroder: ''Mpue de storia dla Cësa di Ladins'', Calënder de Gherdëina 2005 p 37.
* Vinzenz Peristi: ''Sessant'ani Cësa di Ladins'', Calënder de Gherdëina 2015 p 32.
[[Categoria:Ladinia|Cësa di Ladins]][[Categoria:Cultura ladina|Cësa di Ladins]][[Categoria:Cëses de Gherdëina|Cësa di Ladins]]
