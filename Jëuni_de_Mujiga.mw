{{Gherdëina}}
La lia '''„Jeunesses Musicales - Jëuni de Mujiga de Gherdëina“''' ie na lia de [[Gherdëina]] che mët a jì cunzerc de mujiga tlassica. 
== Storia ==
La lia ie nasciuda scialdi tres merit dla Baronëssa [[Dorothy Lanni Della Quara]] che ova metù su a [[Milan]], bele tl ann 1952, na sezion dla “Federation Internationale des Jeunesses Musicales”, nasciuda a [[Bruxelles]] l ann 1945. Dorothy Lanni Della Quara, che ova na cësa te [[Sëlva]] y univa iló suvënz al frësch, ova tëut su cuntat cun [[Stefan Demetz-Sulé|Stefan Demetz]], ntlëuta ugrister y dirighënt dl [[Cor de Sëlva]], per ti purté dant l’idea de mëter su nce te Gherdëina na sezion dla “Jeunesses Musicales”. L’idea ti ova riesc plajù a Stefan, che l’ova purteda dant ala [[Union di Ladins de Gherdëina]] che ova ntlëuta l sëul salamënt ulache n ëssa pudù tenì cunzerc de n cër livel. Stefan de Sulé fova stat bon de mutivé n valgun jëuni de Urtijëi y de [[S. Cristina]] a mëter ndrova chësta idea nueva. De setëmber dl ann 1964 foven stac boni de mëter su la lia „Jëunesses Musicales - Jëuni de Mujiga de Gherdëina“ cun chisc cunselieres: Stefan Demetz, Oswald Senoner, [[Guido Insam]], Heindl Moroder, Hansi Malsiner, Rosmarie Prugger, Josef Perathoner y Josef Bernardi.

== Fin dla lia ==
L fin dla Jeunesses Musicales y nscì nce di “Jëuni de Mujiga” ie chël de fé cunëscer la bona mujiga tres l’urganisazion de cunzerc, de slargé ora la cultura musichela dantaldut nce pra i jëuni y de sustenì i jëuni che mpera n strumënt o devënta ciantarins. ==

== Presidënc dal 1964 ncà ==
* Guido Insam dl Iris (1964-1966)
* Stefan Demetz de Sulé (1966-1967)
* Norbert Moroder de Lenért (1967-1968)
* Bruno Perathoner de Caio (1970-1987)
* Leo Moroder da Resciesa (1987-2001)
* Flavio Senoner da Juntlan (2001-2008)
* Egon Lardschneider (dal 2008 ncà)

== Bibliografia ==
* ''Cronica 1973''. Calënder de Gherdëina 1975, pl. 143.
* Bruno Perathoner, Sepl Mussner, Leo Martiner: '' 10 ani-lia ”Jëuni de Mujiga”''. Calënder de Gherdëina 1977 pl. 112-114. 
* Janmatie Moroder: ''Jëuni de mujiga de Gherdëina''. Calënder de Gherdëina 1981, pl. 118-121.
* Leo Moroder: ''25 ani Jeuni de mujiga de Gherdëina''. Calënder de Gherdëina 1992, pl. 78-83.
* Theodor Rifesser: ''I Jëuni de Mujiga festejea si 35 ani''. Calënder de Gherdëina 2003, pl. 186-191.
== Cunliamënc ==
* [https://www.jmgconcert.it/ld/ Plata web dla lia Jëuni de Mujiga.]
* [https://www.facebook.com/search/top/?q=J%C3%ABuni%20de%20Mujiga Plata Facebook dla lia Jëuni de Mujiga.]
[[Categoria:Lies de Gherdëina|Jëuni de mujiga]]
[[Categoria:Musiga|Jëuni de mujiga]]
[[Categoria:Urtijëi|Jëuni de Mujiga]]
