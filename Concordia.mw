{{Gherdëina}}
[[File:Concordia Nr 2 titolo 1946.jpg|miniatura|prima plata Nr. 2]]
[[File:Concordia Nr 2 segonda plata 1946.jpg|miniatura|segonda plata Nr. 2]]
'''Concordia''' fova na plata unida ora do la segonda viëra dal jené  al lugio dl 1946 tla trëi rusnedes de Südtirol. Dal Nr. 4 mpò ie Concordia deventeda la plata ufiziela dla Union di Ladins de Maran.

== Storia ==
L titul dla plata fova: ''Concordia'', ''settimanale apartitico per l'affratellamento dei gruppi  etnici di madrelingue diverse. - Unparteiisches Wochenblatt zur Verbrüderung der Völkergruppen verschiedener Muttersprachen - Plata ufiziela d'la shent ladina''<ref>[https://old.fondazioneisec.it/include/spaw/uploads/files/LO121_PER.pdf Emeroteca Fondazione ISEC Nr. 701]</ref><ref>[https://www.biblioteche.regione.lombardia.it/OPACLC/OpacrlRecord/CFI0350687?biblioFilter%5B%5D=LO1+31 Biblioteca Civica U.Pozzoli - Lecco]</ref>

L prima numer ie unit ora ai 14 de jené dl 1946 ma sciche l Nr. 2 mé cun i tituli talian y tudësch tla Via Leonardo da Vinci 20 a Bulsan. Stampà univl tla Tipografia P. Mariz de Bulsan.

L' Nr. 3 mancia tla culezion lasceda da [[Max Tosi]]<ref>Culezion privata de [[Wolfgang Moroder]] Urtijëi.</ref>. 
Tl Nr. 4 dl 4 de fauré 1946 ie pra l tituli talian y tudësch ence unida junteda la scrita per ladin: ''Plata ufiziela d'la shent ladina''.

La plates che ie stat mesun de udëi dla culezion de Tosi ie la plates Nr. 2, Nr. 3, Nr. 4,  Nr. 7,  Nr. 10,  Nr. 11 Nr. 12. Nr. 13, Nr. 16. Nr. 18. Nr. 19  Nr. 21,  Nr. 22,  Nr. 23. y ultimo Nr. 25 dl 1 de lugio 1946.  Pra l ultim numer Nr. 25 nen ie nia plu da liejer l titul tudësch y chël ladin.
Ai 23 de agost dl 1946 vën pona ora [['l Popul Ladin]] sciche plata ufiziela dla Union. 

Te chësta plata iel da liejer truepes contribuc de Max Tosi cun l pseudonim ''forfesc'', che fova l presidënt dla Union, de [[Tresl Gruber]] ''Sulé'', de don Massimiliano Mazzel y velun de F.P. (popa) [[Frida Piazza]].
L diretëur dla plata fova l'aucat nasciú a Pola Teseo Rossi mort ai 27 de utober 1956.

== Notes ==
<references/>
== Autri cunliamënc ==
* [[Commons:Concordia 1946|Fotos de Concordia 1946 plata dla Union di Ladins de Maran]]

[[Categoria:Ladinia|Concordia]]
[[Categoria:Leteratura ladina]]
[[Categoria:Gherdëina|Concordia]]
[[Categoria:Media|Concordia]]
