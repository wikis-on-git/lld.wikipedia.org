{{Gherdëina}}
La '''storia''' (dal [[Lingaz grech |grech antich]] ἱστορία, historìa, “ispezion [visiva]”) "nrescida", "conescënza" ie la disciplina che se dà ju cun l stude dl passà y à si fundamënta te fontes scrites, documënc, testemonianzes y cunties che trasmët l savëi<ref>Storia, sun Treccani.it – Enciclopedie on line, Istituto dell'Enciclopedia Italiana</ref>. La ie la narazion sistematica di fac mpurtanc tla storia dla [[Porsona|persona]]. 

La storia dla persona se svilupea cun la Storia dla [[Tera|tiera]]. La periodes dla storia dla persona ie<ref>Storia, te Dizionario di storia, Istituto dell'Enciclopedia Italiana, 2010</ref>:
== [[Preistoria]]==
[[File:Spreading homo sapiens.jpg|thumb|La difusciun dla sort ''[[Porsona|Homo sapiens]]'' dal'Africa]]
[[File:Tableta con trillo.png|thumb|Tofles calcares cun scritöra pitografica dala cité mesopotamica de Kish (Iraq) -3500. dan Cr. ca. Öna dles prömes scritöres conesciüdes. ]]
[[File:Otzi-Quinson.jpg|thumb|Ötzi]]
La '''Preistoria''' o [[Eté dla Pera]] é na classificaziun dla storia dla porsona che tol ite la perioda dan da 2,5 – 2,6 miliuns d’agn. Ara tol ite:

===[[Paleolitich]]===
Le '''Paleolitich''' vá da dan da 2,5 miliuns d’agn cina ca 20.000 agn dan C. y é la perioda plü lungia dla storia dla porsona (ara tol ite ca. le 99% de süa storia). Ara mët man cun la nasciüda dla tecnologia primordiala y se röia cun les prömes formes d’agricoltöra. Te chësta perioda vëgnel a se le dé le passaje dal jëne [[Porsona|''Homo habilis'']] ala porsona moderna ([[Porsona|''Homo sapiens'']]).

===[[Mesolitich]]===
Le '''Mesolitich''' é na perioda tla storia dla [[porsona]] de transiziun danter [[Paleolitich]] y [[Neolitich]] danter 20000 dan C. cina le 10.000 dan C. ca, te chëra che n valgönes comunités de possones á metü man da se dé jö cun l’agricoltöra y vire stabilmënter te n post.

===[[Neolitich]]===
Le '''Neolitich''' é na perioda dla [[Preistoria]] che vá dal 10000 dan C al 3500 dan C. ca y mët man cun le passaje total de n valgügn grups de porsones tla [[Mesopotamia]], tla [[China|Cina]] y tl’[[India]] da comunités nomadiches che se dê jö cun la ciacia, le pié pësc y la racoiüda a comunités stabiles che se dê jö cun l’agricoltöra y le zidlé [[bestiam]]. A chësc passaje ti vëgnel ince dit [[Revoluziun neolitica]].
Sön Plan de [[Ju de Frara|Frara]] él gnü ciafé tröc reperc archeologics che testimoniëia insediamënc che vá zoruch al Neolitich a 7000 cina a 5000 agn dan Crist. 

Tla preistoria él gnü a se le dé les prömes [[migraziuns umanes preistoriches|migraziuns umanes]]. Tla [[Mesopotamia]] s’ál svilupé bele dala preistoria inant zivités dër importantes, sciöche chëra di [[Sumers]]. La Preistoria se röia ca. dl 3500 dan C. cun l’invenziun dla scritöra.

== [[Storia antica]]==
La '''storia antica''' tol ite deplü periodes y cultures dl monn.
[[File:Egypt.Giza.Sphinx.02.jpg|thumb|Testemonianzes dal Egit antich]]

===[[Eté di Metai|Eté di metai]]===

'''[[Eté dl Ram]]'''

L’'''Eté dl Ram''' é na perioda tla storia dla [[porsona]] danter le [[Neolitich]] y l’[[Eté dl Brom]] te chëra che an á metü man da lauré cun i metai y te chëra che danter l’ater él gnü inventé la roda y an á metü man da zidlé le ciaval. Tla [[Talia]] vá chësta perioda da le 3400 dan C. y ca. le 2200 dan C. Danter les testimonianzes [[Antropologia|antropologiches]] plü importantes de chësta perioda él [[Ötzi]], l’Om dl Similaun.

'''[[Eté dl Brom]]'''
[[File:Chichen Itza 3.jpg|thumb|Testemonianzes dla zivilté Maya -Chichen Itza]]
[[File:Indus Valley Master of Animals.jpg|thumb|Repert dala Val dl Indus]]
[[File:Colosseum in Rome-April 2007-1- copie 2B.jpg|thumb|Le Colosseum a Roma]]
L’'''Eté dl Brom''' é na perioda dla storia dla porsona che vá dal 3200 dan C. al 600 dan C. ca y che é caraterisada dal’adoranza dl brom tla tecnologia primordiala.
Al'Eté dl Brom vá zoruch i pröms insediamënc tles valades ladines che ospitëia jënt ia por döt l’ann a Sotciastel de [[Badia]], Peraforada da [[La Plí]] de Mareo, Ciastelat de [[Sëlva]]. Danter i capitui fondamentai él:
[[Egit Antich|Egit antich]]

[[Ziviltés andines]]

[[Asiria]]

[[Val dl Indus]]

[[Mesoamerica]]

[[Maya|Zivilté Maya]]

'''[[Eté dl Fer]]'''

L’'''Eté dl Fer''' é na perioda tla storia dla [[porsona]] te chëra che les porsones á metü man da lauré cun le fer y da le tó ca tl’elaboraziun de massaries primodiarles. Ti raiuns encër le [[Mer Mediteran]] mëtera man encër le XII. seco dan C. y tl’[[Europa]] dl nord danter le IX. y l’VIII. seco dan C. N valgönes ziviltés dl monn ince bindebó svilupades a livel sozial n’á mai albü l’Eté dl Fer, sciöche les [[ziviltés precolombianes]]. Danter i capitui fondamentai él:

[[Antica Grecia]]

[[Storia romana|Antica Roma]]

[[Imper achemenid]]

[[Imper Gupta]]

[[Dinastia Han]]

[[Strada dla sëda]]

== [[Storia post-classica|Storia medievala]] ==
[[File:Schloss Sonnenburg-St-Lorenzen.jpg|thumb|Ciastel Badia]]
La '''[[storia medievala]]''' é n’atra definiziun por la [[storia post-classica]] y vá dal 500 do C. al 1450 do C. ca. Pro i capitui plü significatifs aldel:

[[Ziviltés precolombianes]]

[[Aztecs]]

[[Inca|Imper Inca]]

[[Eté d' or islamica]]

[[Eté medievala]]

[[Imper Mongol]]

[[Imper Otoman]]

[[Dinastia Tang]]

== [[Storia moderna]] ==
[[File:Age of Discovery explorations in English.png|thumb|Cherta dl’Eté dles descurides]]
[[File:Botticelli-primavera.jpg|thumb|Cheder dl Renascimënt -Botticelli, l'aisciöda]]
La storia '''moderna''' é aladô dla storiografia la perioda che vëgn do l’[[Eté medievala]] y dan la [[Storia contemporana]]. Ara mët man tradizionalmënter cun la descurida dl'[[America]]. 
Danter i evënc plü importanc tla storia moderna él:

La fin dl [[Imper Bizantin|Imper bizantin]] dl 1452

L'[[Eté dles descurides]]

La fin dla Vera di Cënt agn danter [[Franzia]] y [[Riam Unì|Inghiltera]] dl 1453

L’Umanesim y le [[Renascimënt]]

L’invenziun dla stampa cun caraters mobils dl 1453

La [[Reformaziun]] dl 1517

La [[Revoluziun scientifica]]

L'[[Iluminism]]

Sciöche data dla fin dl’Eté moderna y dla nasciüda dla [[storia contemporana]] él tla storiografia deplü interpretaziuns:

La [[Revoluziun franzeja]] dl 1789

Le Congres de Viena dl 1815

Les revoluziuns dl 1848 cun la nasciüda dles republiches tl’[[Europa]]

== [[Storia contemporana]] ==
[[File:Collage Infobox WWI.jpg|thumb|Imajes dala Pröma Gran Vera]]
Danter i avenimënc plü importanc dla storia contemporana, che röia cina aldedaincö, él:

La Revoluziun industriala

La [[Pröma Gran Vera]]

La [[Secunda Vera dl Monn]]

==Notes==
<references />
== Plates colegades ==
* [[Storia dles valades ladines dles Dolomites]]


[[Categoria:Storia]]
