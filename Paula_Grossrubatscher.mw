[[File:Paula Grossrubatscher Cisca Kostner Mont de Sëuc 1936.png|miniatura|alt=Paula Grossrubatscher sui schi sun Mont de Sëuc tl 1936.|Paula Grossrubatscher sui schi cun si anda Cisca Kostner sun [[Mont Sëuc|Mont de Sëuc]] tl 1936.]]
{{Gherdëina}}

'''Paula Grossrubatscher Moroder ''' (* 26 de jené [[1922]] a [[Urtijëi]] ; † 25 de utober [[2012]] a Urtijëi) ie stata na loma de familia, buteghiera y scritëura a Urtijëi te [[Gherdëina]].

== Vita ==
Nasciuda tla [[cësa Rusina]], ala perdù l pere Josef Grossrubatscher cun 9 ani. Adum cun si loma Marianna Kostner ie Paula stata buteghiera tla butëiga Rusina fin tl 1953 canche la à vendú la butëiga a Bernhard Demetz-Faujëina per spartí l'arpejon cun l frà Leo Grossrubatscher. Paula à parturí y trà su cin mutans/mutons: Maria Ulrike buteghiera, Wolfgang dutor, [[Egon Rusina Moroder|Egon]] artist, Ruth psicologa y Stephan laurant pra Typak.

[[Alex Moroder]], si uem, ala maridà puec mënsc dò che l ie ruà de ëuta dala [[Secunda Vera dl Monn|viëra]]. 

Paula ova gën la mujiga tlassica, dantaldut la opres de [[Richard Wagner]]. Mo dan la viëra iela furneda cun si nevic Alex cun la roda a [[Unieja]] per ji al opra. 

Paula liejova truep de uni sort dala [[Bibia]] al [[Kapital]] de [[Karl Marx]] y la liejova uni ann i scritëures che giatova l [[pest Nobel]]. 

Paula jiva gën de viac dlonch ora per l mond. Ëila maiova dl dut dla spezialitëies regioneles, tla [[Cina]] nchinamëi [[beca|beches]] y nsec de uni sort.

Paula fova drët religëusa y jiva feter uni ann pra la [[Pro Civitate Cristiana]] de [[Assisi]] a n congres de [[teologia]] y [[filosofia]] y teniva pona cunferënzes de ciche la ova mparà de nuef<ref>Daniela Moroder: ''Union di Ladins de Gherdëina 1989''. [[Calënder de Gherdëina]] 1990, pl. 31 y 32.</ref>.

Paula [[jì sa mont|jiva gën sa mont]], [[jì a crëp|a crëp]] y [[jì cui schi|cui schi]] mo do i 70 ani. Cun si uem iela stata sun feter duta la pizes y [[dlacier]]es de [[Südtirol]], ma nce tla regions ujines. 

Paula fajova pea cun l [[Teater de Gherdëina]]<ref>Franzl Moroder, Eduard Moroder, Tone Demetz: ''Teater te Gherdëina''. Calënder de Gherdëina 1975, pl. 121.
</ref> y fova nce na bona ciantarina y à ciantà tl cor de dlieja de Urtijëi<ref>Alex Moroder: ''Storia di cor de dlieja de Urtijëi''. Calënder de Gherdëina, 1984, pl. 67.</ref>. 
[[File:Paula Grossrubatscher y Rudi Kostner Teater Gherdeina.jpg|miniatura|Paula Grossrubatscher cun Rudi Kostner da Zaramin tl 1967 tl pez de teater ''L cuer de loma''.]]
[[File:Paula Moroder Zenz da Puent Juebia grassa Leo Runggaldier.ogg|miniatura|left|Paula cianta cun Zenz da Puent per l [[Radio Ladin de Gherdëina|Radio Ladin]] tl 1956<ref>Engl de Mariangiul: ''La Gimi (Jimmy) a 20 ani''. Calënder de Gherdëina 1973, pl. 88.</ref>.]]

La à nce fat pea cun l Teater de Gherdëina<ref>Franzl Moroder, Eduard Moroder, Tone Demetz: '' Teater te Gherdëina''. Calënder de Gherdëina, pl. 121 </ref> 

Tl 1977 ie Paula stata metuda cunseliera per la [[Lia Natura y Usanzes de Gherdëina]] sciche rapresentanta dla [[Usc di Ladins]]<ref>Flëur Schrott: '' Na lia à 80 ani''. Calënder de Gherdëina 1986, pl. 67.</ref>.

== Scric ==
* ''Uemes per l mont (Carlo Crepaz)''. [[Calënder de Gherdëina]] 1977, pl. 45-48. 
* ''Jites via per i mënsc di an''. Calënder de Gherdëina 1978, pl. 10-29.
* ''Batista Vinatzer de Val''. Calënder de Gherdëina 1979, pl. 67-71.
* ''Na noza nia da dejmincé''. Calënder de Gherdëina 1980, pl. 110-113.
* ''Na ntraunida''. Calënder de Gherdëina 1980, pl. 113-114.
* ''N lecort de anda Malia Sanoner da Costa''. Calënder de Gherdëina 1981, pl. 115-117.
* ''Zenzl da Fëur''. Calënder de Gherdëina 1982, pl. 75-77.
* ''Nozes de arjënt''. Calënder de Gherdëina 1982, pl. 137-139.
* ''Vinzenz Maria Demetz da Fëur''. Calënder de Gherdëina 1989, pl. 114-121.
* ''Maria da Nudrëi''. Calënder de Gherdëina 1992, pl. 176-181.
* ''Amor = ji deberiëda (Poejia)''. Calënder de Gherdëina 1994, pl. 139.
* ''Trëi belëzes dl mond''. Calënder de Gherdëina 1998, pl. 169-175.
* ''La Dolomites dla Lucania''. Calënder de Gherdëina 1999, pl. 86-87.

Paula à scrit scialdi nce per la zaites [[Nos Ladins]] y [[La Usc di Ladins]].

== Notes ==
<references/>

== Bibliografia ==
* Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei''. Chemuns de Gherdëina, 2001, pl. 232.
* Egon Moroder Rusina: ''Nosta oma Paula dl Rusina''. Calënder de Gherdëina  2014, pl 200-202.

[[Categoria:Fëna|Grossrubatscher, Moroder , Paula]] 
[[Categoria:Cultura ladina|Grossrubatscher, Moroder , Paula ]]
[[Categoria:Scritëures de Gherdëina|Grossrubatscher, Moroder , Paula ]]
[[Categoria:Musiga|Grossrubatscher, Moroder , Paula]]
