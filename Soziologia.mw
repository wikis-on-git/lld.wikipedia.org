La soziologia é la sciënza sóziala che se dá jö cun le stüde di fenomens dla sozieté umana, cun sü efec y sües gaujes en raport cun la porsona y la sozieté. N’atra definiziun dla soziologia é le stüde scientifich dla sozieté.

Danter d’atres definiziuns él chëra de '''Auguste Comte''', che vëiga la soziologia sciöche n stromënt de aziun soziala, chëra de '''Émile Durkheim''', che vëiga la soziologia sciöche la sciënza di facy i di raporc soziai y chëra de '''Max Weber''', che se dá jö cun la comprenjiun interpretativa dla aziun soziala.
[[File:Auguste Comte.jpg|thumb|220px|Auguste Comte]]
'''Storia'''

La soziologia é na disciplina bindebó nöia respet a d’atres sciënzes soziales sciöche l’economia, la politica y la psicologia.
Valgügn conscidrëia '''Ibn Khaldun''' (1332-1406) le fondadú dla soziologia, deache te süa opera ''Muqaddimah'' (traslatada sciöche ''Prolegomeni'' por latin), l’introduziun de set libri sura l’analisa dla storia universala él bonamënter sté le pröm a scrí pinsiers de filosofia soziala y de sciënzes soziales por formulé teories en cunt dla coejiun y dl conflit sozial. 
La parora soziologia é gnüda inventada da Auguste Comte, cun l’intenziun da mëte adöm i stüdi desvalis sura la porsona y da tó ite la storia, la [[psicologia]] y l’economia.
Te vigni caje á la soziologia sües raisc tla [[filosofia]] politica y soziala de '''Platon''' y '''Aristotele''' cina a '''Hobbes''', '''Machiavelli''', '''Giambattista Vico''', '''Rousseau''', '''Hegel''', '''Tocqueville''' y '''Emerson'''.

'''Metodologia'''

Gonot tol ca i soziologs la inrescida soziala por fá na descriziun dles relaziuns soziales tres modei y por svilupé schemesc de interpretaziun che pois daidé da odëi danfora i mudamënc soziai y sü efec. D’atri seturs dla soziologia arata che les '''metodes cualitatives''', sciöche por ejëmpl intervistses tematiches, grups de discusciun y '''metodes etnografiches''' vais portes a na comprenjiun miú di prozesc soziai.




