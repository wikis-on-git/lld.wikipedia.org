{{Gherdëina}} 
[[File:Col de Flam a Urtijëi.jpg|miniatura|alt=L Col de Flam a Urtijëi|L Col de Flam a Urtijëi]]
L '''Col de Flam''' a [[Urtijëi]] ie scialdi mpurtant per la scuviertes archeologiches dl [[Temp dl Fier]] (400-15 dan G.Cr.) che n à abinà iló. Bele dan plu de 150 ani oven giatà tl "ciamp fosch" na gran cumpeida de ermes, massaria y fibules de fier, che n pert ie mo cunservei tl [[Museum de Gherdeina]]<ref>Fotos di reperc de Col de Flam, Calënder de Gherdëina 1961, pl. 69,70 y 87.</ref>.

Tl agost 1977, canche n a giavà per fé la nueva streda de [[Sacun]] tla raida dl fussel de Nis, à Franco Prinoth-Socrëp y Janmatie Moroder d’Urtijëi giatà resć de scudelam y osc brujei. Cun l'aiut de ulenteres, pasciunei, sot ala direzion de Reimo Lunz, iel stat mesun de abinè y restc de n ncësa. L se trata de na ''cësa retica'', coche bel abinedes te plu luesc dl Tirol y dl Trentino de ca. 450 ani dan Gejù Crist<ref>C.M. (Cristl Moroder) do Reimo Lunz: ''Col de Flam nes lascia inò nrescì velch''. Calënder de Gherdëina  1979, pl. 105.</ref>.
[[File:Christ de Col de Flam Luis Insam Urtijei.jpg|miniatura|alt=L Crist de Col de Flam de Luis Insam|L Crist de Col de Flam de Luis Insam]]
Tl 1933 ie stà metù su sun Col de Flam n Crist, ziplà te lën de castania da [[Luis Insam|Luis Insam de Levisc Antone]]. A sté de model ova Luis Insam tëu n si fant Andrea Mahlknecht da Rainel. Tl 1967 ie stata fata na capela sa la promenade dl Col de Flam per mëter a sosta chësc Crist.

Saisom Col de Flam fova na pitla ustaria, che ie stata daviërta nchin ai 23 d'agost dl 1965 canche l'ost à mazà si fëna <ref>''Cronica 1965''. Calënder de Gherdëina 1967, pl. 73.</ref>.

Sun Col de Flam ruvun tres trei troies, che ie dala promenade suvier, passan l Crist, dala streda Grohmann tres l pitl fussel de Nis y dala Val D'Ana.

== Funtanes == 
* ''"L Museum de Gherdëina",'' Urtijëi, 1985.
* Leo Runggaldier da Furdenan: ''L Crist de Col de Flam''. [[Calënder de Gherdëina]] 1953, pl. 34.
* M.E. ''Cristc dla Val de Gherdëina''. Calënder de Gherdëina 1973, pl. 50-55.

== Notes ==
<references/>
