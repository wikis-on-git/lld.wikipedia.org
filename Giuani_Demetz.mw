{{Gherdëina}}
'''Giuani Demetz''' da Iman (* [[14 de fauré]] [[1903]] a [[Santa Cristina]]; † [[8 de agost]] [[1994]] a Santa Crisitna) fova n mëinacrëp de [[Gherdëina]].
Ël, nasciù sa Iman, fova l'ultim mut, do set fions, de Lena da Ciulé y l pere Luis Demetz da Ulëta, che si loma ova maridà do vester resteda vëidua de Martin Demetz da Iman.
Tl ann 1925 iel deventà purtadëur mëinacrëp<ref>Franz Runnggaldier, [[Ingrid Runggaldier]]:''I mëinacrëp tla vedla Gherdëina''. Calënder de Gherdëina 2015, pl. 137.</ref>.

L à maridà Luisa Senoner. Ëi à abù cin fions Toni, Albert, Rita, Irene y Heini. L mut Albert à tl 1955 metù su n crist sun piza de Saslonch<ref>Pauli Senoner: ''Saslonch n’iel mé un ...''. Calënder de Gherdëina 2020, pl. 145.</ref>.

Ai 17 de agost dl 1952 ie si mut  Toni stà tucà sun l [[Saslonch]] dal tarlui adum cun doi cumpanies daujin al ''Bivach Reginaldo Giuliani''.  Giuani Demetz ie mo n chëla nuet jit a crì si mut y, doche l ova abinà l mut y un de si cumpani mort, al mo salvà l auter l purtan ju sun spinel.
Per chël che l ova fat al giatà sciche uneranza dal stat talian la “Medaglia d’argento al valor civile” y “La Stella del Cardo”. L ti ie nce stat dunà n terac sun Furcela de Saslonch ulache l à fat su tl 1953 la ''Utia Toni Demetz'' a 2685 metri d’autëza 'n recurdanza de si fi mort sun Saslonch<ref>'' Cronica 1954''. Calënder de Gherdëina 1956, pl. 121</ref>.

Giuani da Iman à judà ai 21 de utober dl 1962 cun si mutons y 30 autri jëuni a purté sun Piz Miara a 2.979 m. l crist fat da Graziano Grossrubatscher da Larenzan. L corp dl crist fova aut 3,15 m sun na crëusc de 11,80 m. I à abù 5 ëura y mesa a l purtè a pé da Sass Pordoi<ref>Toni Senoner: '' L Crist de Piz Miara tl liber di recorc''. Calënder de Gherdëina 2001, pl. 132.</ref>.

== Notes ==
<references/>

== Bibliografia ==
* Mariele Schenk: ''Na lecurdanza de bera Giuani Demetz da Iman''. Calënder de Gherdëina 1995, pl. 117-120.

{{DEFAULTSORT:Demetz, Giuani}}
[[Categoria:Uem]]
[[Categoria:Persones de Gherdëina]]
