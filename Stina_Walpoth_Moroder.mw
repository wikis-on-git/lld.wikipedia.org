{{Infobox artist
|Inuem                  = Cristina Walpoth Moroder 
|Auter inuem            = 
|Foto                   = Josef Peppi Rifesser Dorotheum 6707487.jpg 
|Descrizion foto        = Madona cun Bambin de Pepi Rifesser depënta da Stina Walpoth.
|Nasciù/da              = 6 juni 1912
|Mort/a                 = 24 agost 1999 
|Suplì/da               =   
|Educazion              =  
|Cunesciù/da per        = Depenjadëura de sanc 
|Operes cunesciudes     = 
|Muvimënt               = 
|Uem/fëna               = 
|Firma                  = 
}}

{{Gherdëina}}
[[File:Stina Walpoth y Pauli 15 set 1957.jpg|miniatura|Stina Walpoth y famila ai 10 de setëmber 1957.]]
'''Stina Walpoth Moroder''' ([[6 juni]] [[1912]] a [[Urtijëi]];† [[24 agost 1999]] a Urtijëi) fova na molera de sanc de Urtijëi.
== Biografia ==
Stina ie nasciuda da [[Katharina Bernardi]] (Trina d'Alësc), cunesciuda sarturëssa de trohtes<ref>Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei.'' Chemuns de Gherdëina 2001, pl. 69.</ref><ref>Josl d'Alësc: ''Anda Trina d'Alësc à cumplÌ i 90 ani''. Calënder de Gherdëina 1975, pl. 70-72.pl</ref>, y Alois Walpoth scultëur a Junerëi a Urtijëi. Si fredesc fova l cunesciù scultëur [[Johann Baptist Walpoth|Batista]] y Zenz, śotler. L pere ie mort jëun dal mel sech, canche Stina ova 12 ani, y loma, che nen ova nia assé da viver cun si lëur, à messù mandé Stina sul luech Tierler a [[Ciastel]] a fé da fancela. A Ciastel jiva Stina nce a scola dala munighes ulache la ova pedù mparé a desseniè y a depënjer. Nscila ie Stina jita a mparé l mestier de molera da Engl dl Alton. Jan suënz da una berstot al'autra ala cunesciù Sepl Oberbacher, n moler academich che laurova pra [[Ludwig Moroder]] sa [[Lenert]].
Iló ala cunesciù y maridà l mut de Ludwig Pauli y à laurà sciche molera te chëla berstot duta si vita. Stina ova n valgun fanc y à nsenià ju truepes de Urtijëi a depënjer y ie nce stata la molera che à laurà scialdi per [[Josef Rifesser|Pepi Rifesser da Stufan]]. Stina à depënt truepes chedri a aquarel te si tëmp liede.
Stina Walpoth y Pauli Moroder à abù cater mutons: Norbert, Bernadette, Benno y Gustav, che à pià dò si berstot de moler. Stina jiva nce gën a se arpizé y ie stata doi iëdesc sun Saslonch<ref>Luis Stuffer: ''Dan 60 ani sun Saslonch''. Calënder de Gherdëina 2000, pl. 188-189. Foto de Stina cun i cumpanies.</ref>.
== Notes ==
<references/>
== Bibliografia ==
* Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei.'' Chemuns de Gherdëina 2001, pl. 92-93.
* Elfriede Perathoner Bergmeister: ''Grödner Krippenschnitzkunst.'' Folio Verlag Wien/Bozen 2004, ISBN 3 85256 279 1. Pl. 119.
[[Categoria:Fëna|Walpoth, Stina]]
[[Categoria:Depenjadëures de Gherdëina|Walpoth, Stina]]
