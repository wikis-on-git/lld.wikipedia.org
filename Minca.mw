{{Gherdëina}}{{Infobox_chemun_Germania
|Foto            = Frauenkirche_and_Neues_Rathaus_Munich_March_2013.JPG
|Inuem luech       = Minca
|Blason            = Muenchen_Kleines_Stadtwappen.svg
|Stat              = [[Germania]]
|Stat federal      = [[Paiern]]
|Fundazion         = 1158 <small>do Gejù Crist</small>
|Autëza            = 520
|Seuraspersa       = 311
|Abitanc           = 1558395
|Data abitanc      = 2021
|Codesc targa de l'auto = M
|Mapa              = 
|}}'''Minca''' ([[lingaz tudësch|tudësch]]: ''München'', [[lingaz bavaresc|bavaresc]]: ''Minga'') ie la capitela y majera zità de l [[Paiern]]. Cun na populazion de 1.558.395 ai 31 de lugio 2020 iela la terza majera zità de la [[Germania]], do [[Berlin]] y [[Hamburg]], y la majera che ne ie nia n stat per se (''Stadtstaat''). L raion metropolitan à na populazion de zirka 6 milions de persones.

Minca ie sul [[ruf Isar]] a nord de la [[Elpes]] y ie ënghe la sënta de la region dl [[Paiern Aut]] (''Oberbayern''). L ie l chemun cun la densità de populazion plu auta de la Germania cun 4.500 persones per km². Minca ie la segonda majera zità do Viena te la zona ulache vën rujenà l [[lingaz bavaresc|bavaresc]].

La zità ie per l prim iede stata numineda tl 1158. La Minca catolica  à abù na sterscia resistënza contra la refurmazion te la [[viera di 30 ani]]. Tl 1806 ie l Paiern deventà n [[rëni]] y Minca à scumencià a atiré ngrum de ert, cultura y scienza. Do la segonda viera ie ngrum de jënt unida a sté a Minca y l crëscer de la populazion ie jit adum cun n crëscer scialdi sterch de l'economia (''Wirtschaftswunder'').

A Minca ie stac i juesc olimpics da d'instà dl 1972 y te la zità ie ënghe stai juesc de la copa dl mond dl 1974 y dl 2006.

Aldidancuei ie Minca n zënter global de ert, scienza, tecnologia, finanza, publicazion, cultura, innovazion, educazion, cumerz y turism. La zità à n standard de vita scialdi aut, aldo de la 2018 Mercer survey l plu aut te la Germania y l terzo plu aut al mond. L'economia de Minca se basa sun l ''high tech'', l'industria di auti, de i servisc, la industries creatives y ngrum de autri ciampsc. A Minca à si sënta ngrum de firmes nternaziuneles sciche la 
[[BMW]], [[Siemens]], [[MAN]], [[Linde]], [[Allianz]] y la [[Münchener Rückversicherung]]. A Minca dal ënghe ngrum de universiteies y istituzoins scientifiches, museums de gran cualità sciche l [[Deutsches Museum]] y l [[BMW Museum]]. Minca à ngrum de atrazions cultureles sciche l [[Oktoberfest]] che vën tenì uni ann.

==Geografia==

===Tlima===


==Galaria dala fotografies==
<gallery  widths="180" heights="100" perrow="4" >
 
Www.gerhard-blank.de_münchen_ansicht_von_oben.jpg|Minca da l'auta
 
Schloss_Nymphenburg_Münich.jpg|La Nymphenburg
 
Englischer_Garten_München.jpg|L ''Englischer Garten''

BMW_Welt_Night_cropped.jpg|La BMW Welt

Allianz_arena_golden_hour_Richard_Bartz.jpg|La Allianz Arena

MariensaeuleMuenchen.jpg|La Mariensäule sul Marienplatz
 </gallery>
