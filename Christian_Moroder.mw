{{Badiot}}
'''Christian Moroder''' é nasciü a [[Urtijëi]] ai 14 de forá dl 1924 y é mort a [[La Ila]] ai 31 de merz dl 2016. Al é gnü consacré prou tl [[Luech Tirol]] dal vësco Oreste Rauzi ai 27 de jügn dl 1948 y al á zelebré süa mëssa noela ai 4 de messé dl 1948 a Urtijëi. Al é sté caplan a [[Santa Cristina|Santa Crestina]] dal 1948 al 1952. Al é sté educadú, regens, professor y aministradú tl seminar Johanneum tl Luech Tirol dal 1952 al 1993. Al é sté nominà monseniëur tl 1963. Al é sté ploan a La Ila dal 1993 al 1999. Do süa ponsiun él sté inant curat a La Ila cina ala mort. Por 50 agn alalungia él sté editur dl [[Calënder de Gherdëina]]. Al á scrit publicaziuns importantes tl [[Ladin Gherdëina|ladin de gherdëna]]: ordinars dla mëssa, di sacramënc y dles benedisciuns, la Bibia di Sandis, le [[Vedl Testamënt|Vedl]] y le [[Nü Testamënt]]. Al é gnü onoré cun la medaia dla Diozeja, la medaia y la crusc de mirit dl Land Tirol y la variëta d’or dl Comun da Urtijëi. Al é sopolí a La Ila<ref>Sas dla Crusc, Cronica dla Val Badia, ULVB, 2017</ref>.

== Plates colegades ==
*[[Ladin]]
* [[Persunaliteies ladines|Personalités ladines]]
==Notes==
<references />
== Bibliografia ==
* Vinzenz Peristi: '' Lecurdanza de Monseniëur Christian Moroder de Levigi (u.2.1924-31.3.2016)''. Calënder de Gherdëina 2017, pl. 206-213.

[[Categoria:Uem|Moroder, Cristl]]
[[Categoria:Cultura ladina|Moroder, Cristl]]
[[Categoria:Scritëures de Gherdëina|Moroder , Cristl ]]
