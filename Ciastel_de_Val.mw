[[File:Ciastel Wolkenstein Gherdëina.jpg|miniatura|La pert dedite dl sedim de Val.]]
{{Gherdëina}}

L '''Ciastel de Val''' ie n sedim de n [[ciastel]] [[medieve]]l te [[Val]] tl chemun de [[Sëlva]] te [[Gherdëina]].

== Pusizion ==
L sedim ie al scumenciamënt de Val a 1600 metri s.l.d.m. bel tl crëp dl ciastel [[Steviola]] che fej pert de [[Stevia]]. N ti rua permez jan su per n [[giaron]] muan dal troi N. 26, [[troi dla stazions de Val]], danter la stazion VII y VIII. L ciastel ova segurmënter na funzion strategica de cuntrolé i muvimënc da Val ite y per l [[jëuf de Frea]] y bonamënter nce dl [[Jëuf de Sela|Sela]].

== Storia ==
L ciastel ie dla [[Wolkenstein-Trostburg|familia nëubla tiroleja Wolkenstein-Trostburg]]. L ie bonamënter dl trëdescejim secul, tl 1240 fovl na puscion de Heinrich von Kastelruth<ref>Rudolf Mussner (curadëur): ''Nosta Sëlva''. Cunsëi de Furmazion de Sëlva, Sëlva 1a edizion 2010. pl. 53-57</ref><ref>Antone da Fussel (Perathoner): ''I ciastiei de Gherdëina. 1 L ciastel te Val (Wolkenstein)''. L Kalënder ladin per l'ann 1915, Dispruk. pl. 65-68</ref>. Tl 1293 a Randolf von Villanders, n antenat di grofes Wolkenstein, cumprá la puscion adum cun la suneria Wolkenstein. Tl 1407 ie la puscion tumeda per arpejon a Michael von Wolkenstein  († 1443), l majer fra dl poet [[Oswald von Wolkenstein]]. Ala fin dl chindejejim secul à i venezians tëut ite l ciastel, che ie po inò sta fa su tl 1525. L ciastel dëssa vester sta desdrù tl 1522 da sasc unic ju dal crëp de Steviola y aldò de autra funtanes tl 1511 da n teremot. <ref>Fedele Demetz da Solech: ''N pue de storia de Sëlva''. Calënder de Gherdëina 1915 pl. 76</ref> 

L ciastel ie stat sënta dla suneria Wolkenstein.

Śën resta dl ciastel me plu n sedim cun n gran mur dl viëres dla valeda y la ntreda. Sëura l sedim dl ciastel iel mo da udëi n reservar dal ega.

Japé dl giaron ie mo mures che fova bonamënter stales per i ciavei dl ciastel. Chisc mures ie da udëi miec te na litografia dla Johanna Issel Grossrubatscher sciche sedims de doi tores.
[[File:Mur sot al ciastel de Val Gherdëina.jpg|miniatura|Mur sot al ciastel.]]
L sedim de Val ie sota defendura di monumënc dl Südtirol<ref>
[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=18021# L Ciastel de Val monumënt dl Südtirol sota defendura.]</ref>.

== Ciastelat ==
Sun Piza Ciaslat o "Sai Uedli" coche n disc nce,  dëssa vester stat n ciastel o coche scrisc pater Fedele tl 1897<ref>Antone Perathoner: ''I ciastiei de Gherdëina. L ciastel te Val (Wolkenstein)''. L [[Calënder de Gherdëina|Kalënder ladin]] per l'ann 1915, Dispruk. pl. 68.</ref> dëssl vester stat n sedim de na tor da cialé ora. Iló passova bonamënter l [[Troi Paian]]. Tl ann 2000 ie stata metuda su na statua de na Madona curida da n tët, fata dai sculeies dla scola prufescionela.

<gallery perrow="7">
Valciastel.jpg|Lihografia do n [[dessëni]] de Gottfried Seelos (ca. 1850).
Stevia Gröden Langental.jpg|L crëp de [[Stevia]] al scumenciamënt de Val cun l sedim.
Burgruine Wolkenstein Gröden.jpg|La pert de mur dl viëres dla valeda.
L sedim dl ciastel entreda de Val Gherdëina.jpg|Ntreda.
</gallery>

== Notes ==
<references/>
== Bibliografia ==
* [http://www.sagen.at/doku/burgen_tirol/wolkenstein.html Liejëndes y storia dl ciastel] In: Heinrich Noë, B. Johannes: ''Die Burgen von Tirol in Wort und Bild.'' Partenkirchen, ca. 1890, Nr. 20
* Antone Perathoner: ''I ciastiei de Gherdëina. L ciastel te Val (Wolkenstein)''. L [[Calënder de Gherdëina|Kalënder ladin]] per l'ann 1915, Dispruk. pl. 65-68
* Otto Stolz: ''Politisch-historische Landesbeschreibung von Südtirol'' (= ''Schlern-Schriften.'' Bd. 40). Innsbruck 1937–1939, pl. 381–384.
* M. Perlunger: ''Ruine Wolkenstein.'' In: ''Der Schlern'', 1, 1920, pl. 388–389.
* Franz Huter (Hrsg.), Hanns Bachmann: ''Handbuch der historischen Stätten.'' Band: ''Österreich.'' Teilband 2: ''Alpenländer mit Südtirol'' (= ''Kröners Taschenausgabe.'' Band 279). Kröner, Stuttgart 1966, DNB 366104535, pl. 577.
* Nicolò Rasmo: ''Wolkenstein''. In: Oswald Trapp (Hrsg.): ''Tiroler Burgenbuch. IV. Band: Eisacktal''. Verlagsanstalt Athesia, Bozen 1977, pl. 223–234.
* Anton Schwob: ''Oswald von Wolkenstein. Eine Biographie.'' Athesia, Bozen 1977, ISBN 88-7014-073-3, pl. 15.
* f. de g.: ''Pitla storia dla munëides de l ciastel de Val''. Calënder de Gherdëina 1996. pl. 137-144.

== Weblinks ==
* [https://www.burgrekonstruktion.de/rekonstruktionen/sued-tirol/ Dessëni de coche l ciastel pudova vester stat.]
[[Categoria:Gherdëina]]
[[Categoria:Sëlva]]
