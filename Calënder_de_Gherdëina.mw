{{Gherdëina}}
L '''Calënder de Gherdëina'''  vën dat ora uni an dala [[Union di Ladins de Gherdëina]] (ULG).
L prim calënder ie unit stampà a Dispruch tl 1911, dat ora da bera [[Josef Runggaldier|Sepl Runggaldier da Passua]] y fat da [[Arcangiul Lardschneider|Arcangiul Lardschneider de Ciampac]]. Nlëuta te na grafia scialdi autramënte che al di da ncuei. L fova de 42 plates cun leprò 11 plates de reclam y 10 plates blances per scri su vel nutizia. Tl 1914 ie pona l calënder unit fat y dat ora dala ''Union dei Ladins'' a Dispruch. Chësc calënder ova bel 89 plates, cun na sezion badiota de trëi plates, na fasciana de 5 plates y na fedoma de trëi plates. La plates de reclam fova 28. L'ultim calënder bel l prim an dla viëra ie unit ora tl 1915 dat ora dala ''Union dei Ladins'' y metú adum da Ujepantone Comploi da Fujeron <ref>[https://ia601508.us.archive.org/26/items/ladinischen/9788860461063.pdf Rut Bernardi Paul Videsott: ''Geschichte der ladinischen Literatur'', Freie Universität Bozen 2014. p. 113-117. ISBN 978-88-6046-063-9]</ref>.

Permò tl 1948, do la segonda viëra ie inò stat publicà n calënder, dat ora dala ''Union di Ladins de Urtijëi'' y dala Stamparia Weger de Persenòn cun 65 plates, de chëles me una de reclam dla Cassa dl Sparani y doves blances per la notes <ref>https://ia601508.us.archive.org/26/items/ladinischen/9788860461063.pdf Rut Bernardi Paul Videsott: ''Geschichte der ladinischen Literatur'', Freie Universität Bozen 2014.  p. 119-120. ISBN 978-88-6046-063-9]</ref>.

== Notes ==
<references/>
== Cunliamënc ==
[https://www.ulg.it/copia-di-cdg-2000-2018 Calëndri de Gherdëina online sula plata web dla Union di Ladins de Gherdëina (per i scric ite dla ULG)]

==Wikisource==
*[[oldwikisource:Calendar_ladin|Calendar_ladin]]
