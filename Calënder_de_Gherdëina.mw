{{Gherdëina}}
[[File:Calender de Gherdëina 1911.jpg|miniatura|Prima plata dl Calender de Gherdëina 1911]]
L '''Calënder de Gherdëina'''  vën dat ora uni ann dala [[Union di Ladins de Gherdëina]] (ULG). 
== Storia ==
I primes calëndri ie unii dac ora y stampei a [[Dispruch]] ti ani 1911 fina 1915.
L prim calënder dl 1911 ie uni dat ora da bera [[Josef Runggaldier|Sepl Runggaldier da Passua]] y fat da [[Arcangiul Lardschneider|Arcangiul Lardschneider de Ciampac]]. Nlëuta te na grafia scialdi autramënter che al di da ncuei. L calënder dl 1911 fova de 42 plates cun leprò 11 plates de retlam y 10 plates blances per scrì su vel nutizia. Tl 1914 ie pona l calënder uni fat y dat ora per l prim iëde dala ''Union dei Ladins'' a Dispruch. Chësc calënder ova bele 89 plates, cun na sezion badiota de trëi plates, na fasciana de 5 plates y na fedoma de trëi plates. La plates de retlam fova 28. L'ultim calënder bel l prim ann dla viëra ie unit ora tl 1915, dat ora dala ''Union dei Ladins'' y metú adum da Ujepantone Comploi da Fujeron <ref>[https://ia601508.us.archive.org/26/items/ladinischen/9788860461063.pdf Rut Bernardi Paul Videsott: ''Geschichte der ladinischen Literatur'', Freie Universität Bozen 2014. p. 113-117. ISBN 978-88-6046-063-9]</ref>.

Permò tl 1948, do la segonda viëra ie inò unì publicà n calënder, dat ora dala ''Union di Ladins de Urtijëi'' y dala Stamparia Weger de Persenòn cun 65 plates, de chëles me una de retlam dla Cassa dl Sparani y doves blances per la notes. Tl 1965 vëniel dat ora l prim iëde cun scrit "Union di Ladins de Gherdëina". <ref>[https://ia601508.us.archive.org/26/items/ladinischen/9788860461063.pdf Rut Bernardi Paul Videsott: ''Geschichte der ladinischen Literatur'', Freie Universität Bozen 2014.  p. 119-120. ISBN 978-88-6046-063-9]</ref>.
Per belau 50 ani ie stat seniëur [[Christian Moroder|Cristl Moroder]] l curatëur dl calender.

== Notes ==
<references/>
== Cunliamënc ==
[https://www.ulg.it/copia-di-cdg-2000-2018 Calëndri de Gherdëina online sula plata web dla Union di Ladins de Gherdëina (per i scric ite dla ULG)]

==Wikisource==
*[[oldwikisource:Calendar_ladin|Calendar_ladin]]
[[Categoria:Leteratura ladina‎]]
[[Categoria:Comunicazion‎]]
[[Categoria:Gherdëina]]
[[Categoria:Storia]]
