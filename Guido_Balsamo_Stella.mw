{{Gherdëina}}
[[File:Guido Balsamo Stella Ex Libris August Ammann.jpg|miniatura|alt=Ex Libris August Ammann-|Ex Libris August Ammann.]]
[[File:Venezia, franz pelzel per guido balsamo stella, vaso in cristallo, 1927.JPG|miniatura|Lëur de Balsamo Stella de scipa]]
'''Guido Maria Balsamo Stella''' (* [[Torino]], 1 de jené [[1882]] ;  †  1 de jené [[1941]] a [[Asolo]]) ie stat n moler, graficher y nseniant talian.

== Biografia ==
Nasciù a Torino da Celestina Sommariva, si pere fova Luigi Balsamo, iel tosc stat orfenn de si pere y l à tëut nce l'inuem de si segondo pere venezian Alessandro Stella. Tl 1896 iel cun si familia ruà a sté a [[Unieja]]. Tl 1903-1904 iel stat sculè dla ''Scuola libera del Nudo'' dla Cademia de Unieja.
L  à abù cuntac cun la Sezession de [[Viena]] cunescian Felice Rix-Ueno y Dagobert Peche. 
Tl 1909 al scumencià i studi tla Cademia de [[Minga]] y  à fat pea iló nce pra mostres tl Glaspalast.
Tl 1914 à Balsamo Stella giatà n pest tla XI Bienala de Unieja cun n lëur che se tlamova ''vadel d'or''. 
Ti ani dan la prima viëra iel stat tla Svezia cun si fëna  Anna Akerdahl na molera dla Svezia y l se à da ju cun lëures tla scipa pra la firma Orrefors. Canche l ie ino ruà tla Talia se al dà ju truep cun lëures de scipa a Murano.

Dal 1924 al 1927 ie Balsamo Stella devëntà diretëur dla [[Scola d'Ert Urtijëi|Scola d'Ert de Urtijëi]], ulache l à laurà pea y à nfluenzà te truepes lëures te na maniera plu moderna [[Ludwig Moroder]] y [[Albino Pitscheider]]. Bonamënter ie nce l jëun [[Johann Baptist Walpoth|Batista Walpoth]] uní nfluenzà da Balsamo Stella.
Da Gherdëina à messù Balsamo Stella sen ji ajache l fova massa modern per i verlëigheri da ntlëuta. 

Ël à nsenià pona a [[Padova]] tl ''Istituto Statale d'Arte Pietro Selvatico'' dal 1927 al 1929  y tl 1929 a Murano tla S.A.L.I.R. (Studio Ars Labor Industrie Riunite).

Dal 1929 iel stat diretëur dl ISIA (''Istituto Superiore per le Industrie Artistiche'') ulache l ie restà fina al 1932.
Guido Balsamo Stella ie mort n aiet a Asolo tl 1941.

== Notes ==
<references />

* R. Bossaglia: ''Il Déco italiano: fisionomia dello stile 1925 in Italia''. Milan, 1975.
* P. Daverio, P. Baldacci: ''Guido Balsamo Stella: opera grafica e vetraria''. Milan, 1977.
* I. de Guttry, M.P. Maino; M. Quesada: ''G.B.S in Le arti minori d'autore''. Bari-Roma, 1985.
* A. Crespi in R. Bossaglia: ''L'ISIA a Monza: una scuola d'arte europea''. Milan, 1986.
* A. Dorigato, G. Trentin: ''Guido Balsamo Stella. Opera incisoria e vetraria''. Catalog dla mostra, Bassano del Grappa, 1987.

== Weblinks ==
[https://www.fondazionecfc.org/it/artist/guido-balsamo-stella Lëures de Guido Balsamo Stella.]

[[Categoria:Uem|Balsamo Stella]]
[[Categoria:Artist|Balsamo Stella]]
