{{Gherdëina}}
[[File:Luech da Pilat Urtijëi.jpg|miniatura|L luech de Pilat.]]
'''Pilat''' ie n luech de Urtijëi tl ridl de [[Sureghes]] te [[Gherdëina]]. I luesc ''Vedl Pilat'' y ''Pitl Pilat'' ie tl ridl Piz Dedora a Urtijëi.
== Storia ==
Sureghes, da Nevaves nfina Pilat, ie tumeda ala curazia de Urtijëi dala curazia da Bula l ann 1778. La cëses danter i [[Ruf de Piz|ruves de Piz]] y [[Iender]] fova ruvedes l ann 1660 pra [[Santa Cristina]]. La jënt messova dant ji uni dumënia sa [[Bula]] a mëssa.<ref>Ildefons Perathoner: ''Dla dliejes y cura d’anes tla cater valedes ladines''. [[Calënder de Gherdëina]] 1978, pl. 68.</ref>
Sun Pilat univel nce dat ora da bever y da maië, ma l ie rot ora l mel de fuech  tl 1932 y la ustaria ie vardeda ju defin.<ref>'' Gran festa n ucajion dla inaugurazion dla nueva “Cesa di Destudafuech” a Urtijëi''. Calënder de Gherdëina 1988, pl. 75.</ref>.

Sën ie patron sun Pilat l scultëur Gregor Prugger che adum cun si fëna Lidia Bernardi fesc suenz manifestazions de cultura y de ert. L tublà ie deventà na mostra de operes d'ert y nce ntëur cësa ie da udëi creazions dl artist. 

Per rué sun Pilat iel na streda da Val de Piz su, Streda Minert, troi N. 15B y n troi plutosc ërt che pëia via da Rainel, l troi N. 15.

Da Pilat pëiun su per l troi de Coldavëtes y da  Coldavëtes ruvun sun [[Mont Sëuc|Mont de Sëuc]]. Tosc do Pilat ie n troi, tlamà [[Alexander Langer]], che va al Pisciadoi de Pedroc dl Ruf de Piz. 
Ilo daujin ie n pitl plan che ie stat tlamà "Sidonie Ruhe" tl 1910 dal "Verschönerungsverein" da nlëuta<ref> [[Edgar Moroder]]: ''Seiser Alm - Mont de Sëuc - Alpe di Siusi. Flurnamenkarte, Parzellenkarte, Begleitbuch.'' Lia per Natura y Usanzes Urtijëi, 2001. ISBN 88-86102-27-5.</ref>.
Na vedla streda porta da Pilat nchin al [[Pilat (purtoi)|purtoi Pilat]].

== Notes ==
<references/>
== Cëla nce ==
* [[I mejes de Gherdëina]]
== Bibliografia ==
* [[Edberte Moroder]]: ''Sa Crist da Pilat y ju n Bierjun.'' Calënder de Gherdëina 1989, pl. 165-168.

[[Categoria:Mejes de Gherdëina|Pilat]]
