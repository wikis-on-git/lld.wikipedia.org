[[File:Vinzenz_Peristi_portrait.jpg|miniatura|Vinzenz Peristi]]
'''Vinzenz Peristi''' tlamà nce ''Zenz Peristi'' o ''Vinzi'' (* [[19 de nuvëmber]]  [[1909]] sa  [[Sacun]] te  [[Gherdëina]] ; † [[25 de jené]] [[1943]], tumà sula front dla [[Ruscia]]) fova n scultëur y arpizadëur de Gherdëina.

== Biografia ==
Vinzenz Peristi fova l mut dl moler Josef Peristi de [[Fodom|Cherz]] te Fedom y de Maria Vinatzer che ova arpà l luech da Banch sa Sacun<ref>Doris Quitta: ''Storia dla ustaria da Sacun''. [[Calënder de Gherdëina]] 2002, pl. 88–89.</ref>.

Ti ani 1923-1925 iel stat sculé de [[Albino Pitscheider]] y de Balsamo Stella tla scola d'ert de Sëlva y l à laurà sciche fant tla berstot de Rudolf Vallazza a Urtijëi. Daldò ovel metù su si berstot sa Sacun.

Tl 1928 al giatà, danter 28 concurënc tla mostra "Presepio in Famiglia" a [[Milan]], l prim pest cun na si cripl zipleda tl lën.

Dal 1930 al 1931 iel stat pra l militer a [[Roma]].

Tl 1935 al ancuntà Josef Thorak che fova stat sun [[Sëurasas]] y ova udù si crist. Thorak à cherdà tla ustaria da Sacun pra i genitori dl Peristi per damandè chiche ova zipla chël lëur. Per un n semester iel stat tla Cademia de [[Minca]] tl 1935-1936. Inò te Gherdëina à Peristi laurà cun Luis Insam y à maridà si sor Anna tl 1939.

[[File:Professeures Scola D'Ert Urtijëi y Tanesini.jpg|miniatura|alt=Vinzenz Peristi , segondo da man ciancia danter Ludwig Moroder y Arturo Tanesini l podestà da nlëuta.|Vinzenz Peristi , segondo da man ciancia danter Ludwig Moroder y Arturo Tanesini l podestà da nlëuta.]]
Dal 1936 al 1938 iel stat presidënt dla Lia d'Ert de Urtijëi.

Cun l'opzion iel pona jit tl 1940 a sté a Minca cun si fëna y si mut Bruno. Iló laurovel tl atelier de Josef Thorak y jiva nce tla Cademia. Tl 1941 ovl fat pea cun na gran scultura de n vadel ala  "Große Deutsche Kunstausstellung"  a Minca<ref>[Http://www.gdk-research.de/de/obj19364399.html Mostra "Große Deutsche Kunstausstellung" a Minca]</ref>. 

Do che Adolf Hitler ova vijità la berstot de Thorak a Minca y l Peristi ne ti  ova nia mustrà gran ahta iel stat mandà sula front ulache l ie tumà, nscila conta si mut Bruno.

L dà na bela documentazion de fotos de Peristi che à ancuntà doi iëdesc Luis Trenker. L prim iëde sul lëur sun Sëurasas pra l crist fat cun Batista Walpoth y l segondo iëde tl atelier de Thorak a Minca. 


== Lëures ==
[[File:Christus_Vinzenz_Peristi_Urtijëi.jpg|sinistra|miniatura|Crist de Vinzenz Peristi sun la fòssa de familia sa Sacun]]
[[File:Christus_Vinzenz_Peristi_Urtijei.jpg|miniatura|Crist  des Vinzenz Peristi tla dlieja de San Durich a Urtijëi]]
* San Giuani 1932 <ref>Calënder de Gherdëina 1978, pl. 72.</ref>
* Crist de Sëurasas fat cun [[Johann Baptist Walpoth|Batista Walpoth]] tl 1933. L orighinal ie tl [[Museum Gherdëina]] ''La copia che ie sën sun Sëurasas ie de Giuani y Pepi Senoner da Luca<ref>Bruno Moroder: '''L crist de Sëurasass.'' Nos Ladins, 1. Juli 1957.</ref><ref>''Cronica 1957''. Calënder de Gherdëina 1959, pl. 106.</ref>.    
* Crist tla capela de Mont de Pana <ref>[[Elsa Runggaldier|Elsa Runggaldier:]] ''Mont de Pana y si capela''. Calënder de Gherdëina 1981, pl. 37.</ref>.
* Crist tla dlieja de Sam Durich .

== Prima arpizedes ==
Adum cun [[Batista Vinatzer]] de Val à Vinzenz fat chësta prima arpizedes<ref>[[Paula Grossrubatscher|Paula Moroder]]: ''Batista Vinatzer de Val''. Calënder de Gherdëina 1970, pl. 70.</ref><ref>Runggaldier: ''N lecort a bera Batista ViNatzer de Val''. Calënder de Gherdëina 1995, pl. 108-116.</ref>

* 18 de utober 1931 "diretta" parëi a sud-est dl Steviola.
* 4 de setëmber 1933 Parëi Nord-Ovest dl Sas Fosch te Val.
* 8. de setëmber  1933 sfënta nord-uzidënt dl [[Stevia]].
* Agost 1934 Sas de Mesdì [[Odles|dla Odles]] (Sfënta Vinatzer de man drëta)
* 23 de juni 1935 "Direttissima” parëi de uzidënt dla 3°  Ciampanil dl [[Grup dl Sela|Sela]]. 
* Lugio 1935 Doi variantes tl parëi Sud dl Ciampanil Stabeler tl Vaiolet.
* 26 de lugio 1935 "Diretta” dl parëi NW dl Ciadinat.
* 9 de setëmber 1935 parëi SE dla piza Mugoni tl Ciadenat.
== Bibliografia ==
* Höglinger Elisabeth, Serafini Danila: ''Vinzenz Peristi''. [[Istitut Ladin Micurá de Rü]], 2005, ISBN 8881710609.
* Gerhard Mussner: ''Pensieres sun l Crist de Seurasas.'' Calënder de Gherdëina 2002, pl. 82–87.
* [https://web.archive.org/web/20160514050335/http://lusenberg.com/sculteures/sculteuresdegherdeina.html Vinzenz Mussner: ''Mòstri scultëures de Gherdëina che à ziplà de bela scultures y che à nsenià ju lernri.'' Calënder de Gherdëina 1981, pl. 89-114.] .
* Pepi Moroder: ''Trëi scultëures de Gherdëina, morc te si plu biei ani, Vinzenz Peristi, J. Batista Walpoth, Prof. Anton Anderlan.'' Calënder de Gherdëina 1955,  pl. 42.

== Notes ==
<references />

== Cunliamënc ==
*[[Commons:Category:Vinzenz Peristi|Fotos Vinzenz Peristi y si lëures sun Commons.]]

[[Categoria:Uem]]
[[Categoria:Persones de Gherdëina]]
