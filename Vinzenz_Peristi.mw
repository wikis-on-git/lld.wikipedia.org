[[File:Vinzenz_Peristi_portrait.jpg|miniatura|Vinzenz Peristi]]
'''Vinzenz Peristi''' tlamà nce ''Zenz Peristi'' (* 19 de nuvëmber  [[1909]] sa  [[Urtijëi|Sacun]] te  [[Gherdëina]] ; † 25 de jené [[1943]], tumà sula front dla Ruscia) fova n scultëur y arpizadëur de Gherdëina.

== Biografia ==
Vinzenz Peristi fova l mut dl moler Josef Peristi de Cherz te Fedom y de Maria Vinatzer che ova arpà l luech da Banch sa Sacun.

<references />




Ti ani 1923-1925 iel stat sculé de Albino Pitscheider y de Balsamo Stella tla scola d'ert de Sëlva y l à laurà sciche fant tla berstot de Rudolf Vallazza a Urtijëi. Daldò ovel metù su si berstot sa Sacun.

Tl 1928 al giatà, danter 28 concurënc tla mostra "Presepio in Famiglia" a Milan, l prim pest cun na si cripl zipleda tl lën.

Dal 1930 al 1931 iel stat pra l militer a Roma.



Tl 1935 al ancuntà Josef Thorak che fova stat sun Sëurasas y ova udù si crist. Thorak à cherdà tla ustaria da Sacun pra i genitori dl Peristi per damandè chiche ova zipla chël lëur. Per un n semester iel stat tla Cademia de Minga tl 1935-1936. Inò te Gherdëina à Peristi laurà cun Luis Insam y à maridà si sor Anna tl 1939.


Dal 1936 al 1938 iel stat presidënt dla Lia d'Ert de Urtijëi.

Cun l'opzion iel pona jit tl 1940 a sté a Minga cun si fëna y si mut Bruno. Iló laurovel tl atelier de Josef Thorak y jiva nce tla Cademia. Tl 1941 ovl fat pea cun na gran scultura de n tier ala  "Großen Deutsche Kunstausstellung"  a Minga. 

Do che Adolf Hitler ova vijità la berstot de Thorak a Minga y l Peristi ne ti  ova nia mustrà gran ahta iel stat mandà sula front ulache l ie tumà, nscila conta si mut Bruno.

L dà na bela documentazion de fotos de Peristi che à ancuntà doi iëdesc Luis Trenker. L prim iëde sul lëur sun Sëurasas pra l crist fat cun Batista Walpoth y l segondo iëde tl atelier de Thorak a Minga. 


== Lëures ==
[[File:Christus_Vinzenz_Peristi_Urtijëi.jpg|sinistra|miniatura|Crist de Vinzenz Peristi sun la fòssa de familia sa Sacun]]
[[File:Christus_Vinzenz_Peristi_Urtijei.jpg|miniatura|Crist  des Vinzenz Peristi tla dlieja de San Durich a Urtijëi]]

* Crist de Sëurasas fat cun Batista Walpoth tl 1933. L orighinal ie tl Museum Gherdëina ''La copia che ie sën sun Sëurasas ie de Giuani y Pepi'' Senoner ''da Luca''    .
* Crist tla capela de Mont de Pana   .
* Crist tla dlieja de Sam Durich .

== Prima arpizedes ==
Adum cun Batista Vinatzer de Val à Vinzenz fat chësta prima arpizedes

* 18 de utober 1931 parëi a sud de man ciancia sun Steviola.
* 4 de setëmber 1933 Sass Fosch te Val (Stevia)
* 8. de setëmber  1933 parëi nord dl Stevia
* Agost 1934 Sas de Mesdì [[Odles|dla Odles]] (Sfënta Vinatzer de man drëta)
* 23 de juni 1935 parëi de uzidënt dla terza Tor dl Sela. 
* Lugio 1935 ciamin dl parëi sud dla tor Stabeler tl Ciadenat.
* 26 de lugio 1935 parëi NW dla piza de Ciadinat.
* 9 de setëmber 1935 parëi SE dla piza Mugoni tl Ciadenat.
*

* Höglinger Elisabeth, Serafini Danila: ''Vinzenz Peristi''. Istitut Ladin Micura de Ru, 2005, ISBN 8881710609.
* Gerhard Mussner: ''Pensieres sun l Crist de Seurasas.'' Calënder de Gherdëina 2002, pl. 82–87.
* [http://lusenberg.com/sculteures/sculteuresdegherdeina.html Vinzenz Mussner: ''Mòstri scultëures de Gherdëina che à ziplà de bela scultures y che à nsenià ju lernri.'' Calënder de Gherdëina. Union di Ladins de Gherdeina. St. Ulrich in Gröden 1980.] .
* Pepi Moroder: ''Trë scultëures de Gherdëina, morc te si plu biei ani, Vinzenz Peristi, J. Batista Walpoth, Prof. Anton Anderlan.'' Calënder de Gherdëina 1955,  pl. 42.

== Notes ==
<references />
[[Categoria:Uem]]
[[Categoria:Persones de Gherdëina]]
