{{gherdëina}}{{Infobox Stat
|Bandiera                 = Flag_of_Netherlands.svg
|Blason                   = State_coat_of_arms_of_the_Netherlands.svg
|Inuem                    = Paejes Basc
|Inuem ufiziel            = Nederland
|Capitela                 = [[Amsterdam]] 
|Sënta guviern            = [[Den Haag]]
|Majera zità              =
|Inuem inn                = Wilhelmus
|Inn                      = United States Navy Band - Het Wilhelmus.ogg
|Lingaz 1                 = [[Olandesc]]
|Lingaz 2                 = 
|Lingaz 3                 = 
|Lingaz 4                 = 
|Lingaz 5                 = 
|Abitanc                  = 17645300
|Data abitanc             = 2021
|Spersa                   = 41865
|Spersa tiera             = 33481
|Ega                      = 18,4
|Monarch                  = [[Willem-Alexander]] 
|Forma de guviern         = [[Monarchia]] costituzionela parlamentera [[stat uniter|unitera]]
|Prim minister            = [[Mark Rutte]]
|Ann PIB                  = 2021
|PIB numinel              = 1012   <!--valor te miliarc-->
|PIB VPC                  = 1005   <!--valor te miliarc-->
|Munëida                  = [[Euro]]  (€)
|TLD Internet             = .nl
|Prefis dl telefon        = +31
|Furnea a                 = man drëta
|Codesc ISO 3166          = NL
|Cherta                   = EU location NED.png
}}I '''Paejes Basc''' ([[lingaz olandesc|olandesc]]: ''Nederland'') ie n [[stat]] te l'[[Europa uzidentela]] cun n valgun raions te la [[Caribich]]. L ie la majera de la cater nazions che fej ora l [[Rëni de i Paejes Basc]]. Te l'[[Europa]] à i Paejes Basc [[Provinzies de i Paejes Basc|12 provinzies]]. I cunfina a est cun la [[Germania]], a sud cul [[Belje]] y a nord y ovest cul [[mer dl nord]].<br>
La cater majera ziteies ie [[Amsterdam]], [[Rotterdam]], [[Den Haag]] y [[Utrecht]]. Amsterdam ie la majera zità y la capitela, ma la sënta dl guviern ie a Den Haag. L [[port de Rotterdam]] ie l majer te l'Europa y l [[aeroport de Amsterdam]] ie un de i majeri te l'Europa.

Ie Paejes Basc ie n cumëmber de l'[[Union Europea]], [[Eurozona]], [[G10]], [[NATO]], [[OECD]], [[WTO]] y de la [[zona Schengen]].

I Paejes Basc à chësc inuem pervia de la topografia ndrëta y basa. Mé l 50% de dut l teritore ie plu aut che 1 meter sëura l livel dl mer, y ca. l 26% de l teritore ie sota la autëza dl mer. A n grum de raions che ie sota l livel dl mer ti dijun ''polder'' y chisc ie unic a se l dé tres la retlamazion de la tiera dal mer che ova bel scumencià tl 14ejim secul. Tl lingaz rujenà ti vëniel ënghe suënz dit [[Olanda]] (''Holland''). L'Olanda ie perdrët mé na region de i Paejes Basc, ma la plu mpurtanta.

Cun na populazion de 17,5 milions de persones sun n teritore de 41.800 km² à i Paejes Basc na densità de 422 persones per km², che ie una de la densiteies plu autes al mond y la segonda plu auta te la [[Union Europea]]. Mpo ie i Paejes Basc l segondo majer exporter de spëisa y prodoc de agricultura al mond.

== Geografia ==

I Paejes Basc à na spersa de 41.545 km<sup>2</sup>, cuntan ënghe l'eghes. La spersa mé de la tiera ie de 33.481 km<sup>2</sup>, cie che uel di che l 18,4% de la spersa ie ega. L ie danter la larghëzes 50° y 54° nord, y danter la lunghëzes 3° y 8° est.<br>
I Paejes Basc ie n stat scialdi bas, sciche l inuem dij, y ënghe scialdi plat. L 26% de si spersa y l 21% de la populazion ie sota l livel dl mer, y mé l 50% de si spersa ie plu aut che un n meter sëura l livel dl mer. Dut l raion ie plat, cun l'ecezion de i coi tl sud-est tl [[Limburg (Paejes Basc)|Limburg]], ulache ie l pont plu aut de i Paejes Basc a 321 metri.<br>
Gran pert dl raion fova stat furmà da material purtà caprò da trëi gran ruves de l'Europa: l [[Rain]], la [[Maas]] y la [[Schelde]]. La pert a sud-vest de l stat ie aldidancuei mo pert dl delta de chisch trëi ruves.

== Storia ==
[[File:Political_map_of_the_Low_Countries_(1350)-NL.svg|thumb|left|I paejes basc tl 1350.]]
=== Viera di 80 ani ===
Ala fin dl Medieve ova i duches de la Burgonia metù adum 17 provinzies a chëles che ti univa dit ''i paejes basc''. Canche la muta de n duca ova tl 1477 maridà Maximilian I, l [[coser]] dl [[San Mper Roman]], fova i paejes basc deventei pert de la [[Spania]]. La reforma protestanta tl nord de i paejes tudësc se ova ënghe sparpanià ora te i paejes basc. L rë de Spania ulova fermé su la reforma, cie che adum cun na melcuntentëza danter la populazion per via de la aministrazion spanuela à purtà a cunflic y na viera contra la Spania, scumenceda tl 1568. Chësta viera fova stata scialdi cruënta y n grum de ziteies olandejes ie states bumbardedes y scascinedes. L evënt plu cunesciù ie la [[scascineda de Antwerpen]] ai 4 de nuëmber 1576, che fova a chël tëmp la zità plu mpurtanta tl raion ulache univa rujenà olandesc. I saudeies spanuei ova mazà n terzo de la populazion de Antwerpen y n grum ie mucei su a nord, a [[Amsterdam]], [[Haarlem]], [[Leiden]] y autra zeites. Da ilò incà se à l zënter dl mond olandesc spustà da Antwerpen a Amsterdam.<br>  

=== Republica de la Set Provinzies Unides ===
Ai 26 de lugio 1581 se à la 7 provinzies plu a nord de la 17 provinzies de i paejes basc detlarà ndependëntes dala Spania y dal San Mper Roman, purtan nsci ala fundazion de la [[Republica de la Set Provinzies Unides]] sota l cumand de Willem van Oranje. La viera à durà inant nfin al 1648, canche la ie fineda do 80 ani cun la [[pesc de Westfalen]] (''Westfälischer Friede''). Do l'ndependënza fova i Paejes Basc una de la puecia republiches te l'Europa, ulache la majera pert de i stac fova [[rëni]]es. Uniuna de la set provinzies univa guverneda da n ''stadhouder''. Te chësc tëmp se à i Paejes Basc svilupà te l stat plu rich al mond, dantaladut tres l cumerz te l'[[Asia de l'est]], ulache i fova stai boni de mëter su n monopol de cumerz. La republica ova tosc plu che 2.000 berches, cie che fajova la marina olandeja majera de la marines [[Nghiltiera|nglëijes]] y [[Franzia|franzëuses]] metudes adum. Chësc ova purtà a na gran nvidia te la Franzia y te l'Nghiltiera, che ova cumbatù plu vieres contra i olandesc, cater vieres anglo-olandejes (1652–1654, 1665–1667, 1672–1674 y 1780–1784), la viera franzëusa-olandeja (1672–1678), la viera portugheja-olandeja (1602–1663) y la viera de la gran alianza contra l rëni de la Franzia (1688–1697).<br> 
La republica fova scialdi plu toleranta de autra religions y ideies che i autri stac a chël tëmp. Chësc ova permetù a n grum de artisć y pitëures de flurì, sciche [[Rembrandt]] y [[Johannes Vermeer]].

== Spartizion aministrativa ==

I Paejes Basc ie furmei da 12 provinzies ([[lingaz olandesc|olandesc]]: ''provincies van Nederland''), che ie istituzions aministratives che sta sota al guviern y sëura i chemuns. La provinzia cun la majera populazion ie l'[[Olanda dl Sud]] (''Zuid-Holland'') cun 3,7 milions de abitanc tl 2020, chëla cun la mëndra l [[Zeeland]] cun 383.488 abitanc tl 2020.

=== Lista de la provinzies ===

{| class="wikitable sortable zebra"
|- class=hintergrundfarbe6
! Provinzia !! Inuem olandesc
! Capitela !! Majera zità
! class=unsortable | Bandiera
! class=unsortable | Posizion
! Populazion<br /><small>Ai 1 jené 2021</small>
! Densità
! Sëuraspera
|-
| [[Provinzia de Groningen|Groningen]] || Groningen || [[Groningen]] || Groningen
| [[File:Flag Groningen.svg|border|80px|]]
| [[File:Groningen-Position.png|50px|]]
| {{formatnum:586813}}
| {{#expr:586813/2333.28 round 0 }} ab./km²
| 2.959,68 km²<br />7,12 %
|-
| [[Friesland]] || Fryslân<br />''(nfin al 1996 Friesland)'' || [[Leeuwarden]] || Leeuwarden
| [[File:Frisian flag.svg|border|80px|]]
| [[File:Friesland-Position.png|50px|]]
| {{formatnum:651459}}
| {{#expr:651459/3341.70 round 0 }} ab./km²
| 5.748,77 km²<br />13,84 %
|-
| [[Drente]] || Drenthe || [[Assen]] || [[Emmen (Drenthe)|Emmen]]
| [[File:Flag Drenthe.svg|border|80px|]]
| [[File:Drenthe-Position.png|50px|]]
| {{formatnum:494760}}
| {{#expr:494760/2641.09 round 0 }} ab./km²
| 2.680,39&nbsp;km²<br />6,45 %
|-
| [[Overijssel]] || Overijssel || [[Zwolle]] || [[Enschede]]
| [[File:Flag Overijssel.svg|border|80px|]]
| [[File:Overijssel-Position.png|50px|]]
| {{formatnum:1166478}}
| {{#expr:1166478/3325.62 round 0 }} ab./km²
| 3.420,74 km²<br />8,23 %
|-
| [[Gelderland]] || Gelderland || [[Arnheim]] || [[Nijmegen]]
| [[File:Flag of Gelderland.svg|border|80px|]]
| [[File:Gelderland-Position.png|50px|]]
| {{formatnum:2096620}}
| {{#expr:2096620/4971.76 round 0 }} ab./km²
| 5.136,31 km²<br />12,36 %
|-
| [[Provinzia de Utrecht|Utrecht]] || Utrecht || [[Utrecht]] || Utrecht
| [[File:Utrecht (province)-Flag.svg|border|80px|]]
| [[File:Utrecht-Position.png|50px|]]
| {{formatnum:1361093}}
| {{#expr:1361093/1385.02 round 0 }} ab./km²
| 1.449,13 km²<br />3,49 %
|-
| [[Olanda dl Nord]] || Noord-Holland || [[Haarlem]] || [[Amsterdam]]
| [[File:Flag North-Holland, Netherlands.svg|border|80px|]]
| [[File:Noord Holland-Position.png|50px|]]
| {{formatnum:2887906}}
| {{#expr:2887906/2671.03 round 0 }} ab./km²
| 4.091,93 km²<br />9,85 %
|-
| [[Olanda dl Sud]] || Zuid-Holland || [[Den Haag]] || [[Rotterdam]]
| [[File:Flag Zuid-Holland.svg|border|80px|]]
| [[File:Zuid Holland-Position.png|50px|]]
| {{formatnum:3726173}}
| {{#expr:3726173/2814.69 round 0 }} ab./km²
| 3.418,78 km²<br />8,23 %
|-
| [[Zeeland]] || Zeeland || [[Middelburg]] || [[Terneuzen]]
| [[File:Flag of Zeeland.svg|border|80px|]]
| [[File:Zeeland-Position.png|50px|]]
| {{formatnum:385379}}
| {{#expr:385379/1787.13 round 0 }} ab./km²
| 2.933,44 km²<br />7,06 %
|-
| [[Brabant dl Nord]] || Noord-Brabant || [[’s-Hertogenbosch|’s‑Hertogen&shy;bosch]] || [[Eindhoven]]
| [[File:North Brabant-Flag.svg|border|80px|]]
| [[File:Noord Brabant-Position.png|50px|]]
| {{formatnum:2573853}}
| {{#expr:2573853/4916.49 round 0 }} ab./km²
| 5.082,06 km²<br />12,23 %
|-
| [[Limburg (Paejes Basc)|Limburg]] || Limburg || [[Maastricht]] || Maastricht
| [[File:NL-LimburgVlag.svg|border|80px|]]
| [[File:Limburg position.svg|50px|]]
| {{formatnum:1115895}}
| {{#expr:1115895/2150.87 round 0 }} ab./km²
| 2.209,84 km²<br />5,32 %
|-
| [[Flevoland]]<br />''(nuef dal 1986)'' || Flevoland || [[Lelystad]] || [[Almere]]
| [[File:Flevolandflag.svg|border|80px|]]
| [[File:Flevoland-Position.png|50px|]]
| {{formatnum:428264}}
| {{#expr:428264/1417.50 round 0 }} ab./km²
| 2.412,31 km²<br />5,81 %
|}



{{Europa}}


[[Categoria:Paejes Basc]]
[[Categoria:Stac dl'Europa]]
