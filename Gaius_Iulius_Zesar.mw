[[File:Gaius Iulius Caesar (Vatican Museum).jpg|thumb|Gaius Iulius Zesar (Museum Vatican)]]
'''Gaius Iulius Zesar''' (por latin ''Gaius Iulius Caesar'') é nasciü a [[Roma]] ai 13 de messé dl 101 dan C. <ref>Jérôme Carcopino, Profils de conquérants, pl. 241-284</ref> o ai 12 de messé dl 100 dan C. <ref>Luciano Canfora, Giulio Cesare. Il dittatore democratico, p. 449</ref> y é mort ai 15 de merz dl 44 dan C. Al é sté n soldá, consul, ditatur de Roma dal 49 dan C. inant, pontifex mascimo y scritur roman y vëgn conscidré üna dles personalités plü importantes dla storia <ref>Brizzi 1997,pl. 416-417; Carcopino 1981,pl. 601-609; Napoleone III, Histoire de Jules César, Paris, 1865-1866, vol. I, p. V.</ref>. 
Cun la concuista dla [[Franzia|Gallia]] ál porté le domëne dla res publica romana cina al [[ozean Atlantich]] y al Rhein. Al á porté les armades de Roma tla [[Riam Unì|Britannia]] y ti [[Paisc Todesc|Paisc Todësc]] y á scrit de sües concuistes tl’opera ''De bello gallico'', publicada dl 58 dan C. 
Dl 44 dan C. él gnü copé da n grup de senaturs cun a ce Marco Giunio Bruto, Gaio Cassio Longino y Decimo Bruto. Dl 42 dan C. él gnü detlaré divin dal Senat de Roma. So arpadú é sté so nu [[Augustus]].  

 

