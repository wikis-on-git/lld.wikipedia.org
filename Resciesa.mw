{{Gherdëina}}
[[File:Raschötzer_Wald.JPG|miniatura|L bosch y la mont de Resciesa udui dal [[Bulacia]]]]
[[File:13ma_stazion_dla_creusch_de_Resciesa.jpg|miniatura|13a stazion dla [[Via Crucis]].]]
[[File:Alter Sessellift Raschötz.jpg|miniatura|L vedl lift dai sesli.]]
[[File:Raschötzerbah Brücke und Wagon Urtijei.JPG|miniatura|La furnadoia sul gran puent.]]

'''Resciesa''' ie na [[mont]] te la [[Dolomites]] tl chemun de [[Urtijëi]] danter la valedes de [[Gherdëina]] y de [[Val de Funès|Funes]].

== Inuem  ==
L da plu teories sun l'origina de l'inuem de Resciesa. Nchin a l'ann 1416 fova Resciesa tla mans di vësculi de Freising per unì pona cumpreda ju dai [[grofes de Wolkenstein]]. Perchël mienun che Resciesa vën da  ''res ecclesiae'' che ie [[latin]] per ''cossa dla dlieja''. Te vedli documënc iel da giaté l'inuem ''Rasetz'' o ''Roß-Etz'' che ie [[tudësch]] per ''pastura di ciavei''. Autra spiegazions ie che l'inuem vën da ''Raseni'' = i Rec, che abitova tlo o da  ''recessus'' = che per latin uel dì n post desman, de zes.

== Posizion ==

La [[mont]], che à na spersa de ca. 970 hectar, y na gran pert dl bosch de Resciesa fej pert dl [[Parch natural Pöz-Odles|Parc Naturel Puez-Odles]], che cun l bosch fej duta pert dl chemun de Urtijëi. La pertes ërtes cun crëp de porfir dl vieres de nord ie dl [[Funès (chemun)‎|chemun de Funes]] y la pert ërta a uzidënt ie dl [[Laion|chemun de Laion]].
Geologicamenter pon di che duta Resciesa ie fata de crëp vulcanich [[porfir]] <ref>[http://othes.univie.ac.at/6143/1/2009-08-17_9316801.pdf Gianluca Cotza: ''Geologische und geotechnische Verhältnisse der Massenbewegungen bei [[Puntives|Pontives]] (Grödnertal, Südtirol).'' Diplomarbeit Universität Wien, 2009.] (PDF; 11&nbsp;MB)</ref>.

La mont de Resciesa ie spartida te trei pertes, che ie la ''Mont Dedora'' cun la crëusc, autëza 2282 metri, ''Danter la Montes'' y la ''Mont Dedite'' cun autëza 2303 metri. A urient cunfina la mont cun la ''Mont de Bredles'' che ie tl [[Funès (chemun)‎|chemun de Funes]].

Tres la mont va n valgun [[troi|troies]] y duta la mont ie na pastura cun puec fabricac. Sun Resciesa á cin chemuns l dërt de pastura. 

Tres l bosch de Resciesa  ruven a pé da Urtijëi sula Mont Dedora sun la vedla  streda de Resciesa, ulache tl 1921 ie unides metudes su 14 stazions dla Via Crucis zipledes da [[Vinzenz Moroder-Resciesa|Vinzenz Moroder]] y renuvedes cun copies. Sula Mont Dedite ruvun da Sun chel Piz y Marëufer su tres n [[troi]] do l ruf de Grialëces che porta sun Schienboden y sui Ëures de Bredles. 

== Bosch de Resciesa ==
Sota la pastura ie l bosch cun na spersa de ca 894 ha. La masra pert dl bosch al auta ie de lëns de [[Cier|zirm]] y plu ala basa [[Aidin - peció|pëces]], [[Lersc|leresc]] i [[Pinch|pincs]]. Japè dl bosch ie i mejes Resciesa, Cudan, Juaut, Dumat, Nevel und La Pates  y plu a est Tl ridl ''Sun tl Piz'' i mejes Bataian, Coi, Luca, la Mauta, Rainelles, Runcata, Kuenz, Carai, Puntëdla y Nudrëi.

== Ruves y fussiei ==
I [[rü|ruves]] che vën ju da Resciesa va duc dl vieres dl ruf de Gherdëina l [[Derjon]]. Da urient a uzidënt iesi: l ruf de [[Cuecenes]] y l fussel de Grialëces ju di Ëures de Bredles y de Scienboden. I fussiei Ciajarins y Fradoies che va tl ruf dla Puiates y tl ruf de Cuecenes. L ruf de Costa che va tl ruf de Sant'Ana. I fussiei de Palua y l fussel de Plan che va tl ruf da Cudan che va tl Derjon. I fussiei de Plan Pinoi y da Juaut che adum vai tl Derjon.  L fussel da Dumat y l fussel de Nevel che va ënghe tl Derjon<ref>[[Josef Kostner]]: ''Planta de Resciesa.'' Calënder de Gherdëina 1960, pl. 111.</ref>.

== Archeologia ==
Bele dan milesc de ani fova jënt sun Resciesa. Ai 20 de setëmber dl 1977 à Janmatie Moroder, al’autëza de 2120 m. a sud-vest dla Locia da Fliz, fat na scuviërta de na produzion de massaries de sas y de cristal de ca. 6000-7000 ani dan Gejù Crist. <ref>Alberto Broglio: ''Lista de vijites scientifighes fates ai autri nuef postc de scuviërtes te Gherdëina''. Calënder de Gherdëina 1979, pl. 113.</ref>.

== Fabrighes ==
 
La fabrighes ie dutes sula Mont Dedora. La [[Capela sal Crist|capela dla Crëusc]] fata su tl 1752 y a 2199 m sul mer<ref>Toni Sotriffer: ''L Crist y la Capela de Resciesa.'' [[La Usc di Ladins]] , 35, 2012, pl. 16</ref> <ref>Ulrike Mayerhofer: ''Festa de benediscion dla capela de Resciesa''.  [[Calënder de Gherdëina]] 2013. pl. 174.</ref>. Trëi uties cun ustaries che ie la ciajea [[Cason de Resciesa|Cason]], la plu vedla cësa sula mont, la ustaria dla stazion dla [[furnadoia]] y la utia da mont Resciesa che ie unida fata su da nuef tl an 2010 dal Chemun de Urtijëi. Sun plan de Corda dal na costruzion de sas sciche n nuraghe fata su nteur i ani 1975 dal artist Livio Comploi de Urtijëi, n mut dl vedl ost dla utia de Resciesa. L ti vën dit nce "Ciampanil de Livio".

L vedl crist de Resciesa, bel ilò da truepes cënc de ani, ie stat fat da nuef cun n Crist ziplà  tl 2001 da Josef Bernardi <ref>Egon Vinatzer: ''Resciesa à inò si crist.'' Calënder de Gherdëina 2002. Urtijëi 2001. pl. 194–195.</ref>.

== Furnadoia sun scines ==

Per furné sun Resciesa iel sta fat ti ani 1951–1952 da [[Luis Trenker]] y l Ing. Leo Demetz  la prima furnadoia cun sesli <ref>Karl Mahlknecht, Margareth Runggaldier Mahlknecht: ''1885–1985 Der Fremdenverkehr in St. Ulrich in Gröden, seine wechselvolle Geschichte in einem ereignisreichen Jahrhundert. Eine Ortschronik zum hundertjährigen Bestehen des Fremdenverkehrsvereins.''  Athesia, Bulsan 1985, pl. 148.</ref>.  Ti an 2009 - 2010  ie pona chësta  stata mudeda cun na furnadoia sun [[scina|scines]], una dla plu longes d'Europa. 

== Galaria dala fotografies ==

<gallery class="center" widths="130" mode="packed">
La Mont y l bosch de Resciesa d'inviërn Gherdëina.jpg|Resciesa ududa da [[Secëda]].
Raschötz.JPG|[[Troi]] sula mont.
Cason.JPG|La ciajea dl Cason dan l renuvamënt.
Nuraghe des Grödners Silvio Comploi.jpg|Costruzion de sasc de Livio Comploi sun  Plan de Corda. 
Raschötzer Hütte im Sommer.JPG|La utia de Resciesa.
Capela de Resciesa.jpg|La Capela dla Crëusc.
Sa la crëeusc sun Resciesa.jpg|La crëusc.
Raschötz_winter_aereal_view.jpg|Resciesa cun Secëda.
</gallery>

[[File:Panorama vom Raschötz in Gröden.jpg|1200px|centro|Panorama da ''Zeitschrift des Deutschen und Oesterreichischen Alpenvereins'' 1887 Band 18.]]
== Notes ==
<references />
== Leteratura ==
* [https://web.archive.org/web/20160305104242/http://lusenberg.com/franzmoroder/toponomastica.html Zur Topographie der Raschötzeralm: Franz Moroder: ''Sauri da se tenì a-mënz (Inuemes de lues sun Resciesa y Vaves)'']. Calënder de Gherdëina Dispruch 1914, pl. 72.
* C.M. (Christian Moroder): ''Resciesa''. Calënder de Gherdëina 1960, pl. 32–60.
* Johann Comploj: ''Mont Dedite''. (Poejia) Calënder de Gherdëina 1987, pl. 47.
* Margit y Rainer Bernardi: ''Furnadoia de Resciesa''. Calënder de Gherdëina 2011, pl. 170.
== Cunliamënc ==
* [[Commons:Category:Raschötz|Fotos de Resciesa sun Commons]]

{{Montes de Gherdëina}}
[[Categoria:Montes de Gherdëina]]
[[Categoria:Geografia dla Talia]]
