[[File:Peppi_Riffeser_Stufan.jpg|miniatura|Peppi Rifesser]]
'''Josef Rifesser''', cunesciù nce sciche  ''Joseph Rifesser y mo plu sciche Peppi da Stufan''  (* [[23 de agost]] [[1921|dl 1921]] a Urtijëi, † [[13 de dezëmber]] dl [[2020]] a [[Urtijëi]]<ref>[https://www.trauerhilfe.it/detail/18961/ Nunzia de mort te Trauerhilfe.it]</ref>) fova n scultëur de [[Gherdëina]]. Ël à vivù y laurà for a Urtijëi ulache l ova doi berstots, una tla cësa vedla da Stufan y una te si villa nueva deseniëda dal architet Andersag.
[[File:Josef_Peppi_Rifesser_Dorotheum_6707487.jpg|sinistra|miniatura|Madona de Peppi Rifesser dl 1972 depënta da [[Stina Walpoth Moroder]].]]
[[File:Montréal_-_Métro_Lionel-Groulx,_l'Arbre_de_Vie_-_20050306.jpg|miniatura|''The Tree of Life – Lën dla vita'' de Rifesser tla stazion metro a Lionel-Groulx tl Canada.]]
Peppi ie nasciù te na familia de ferlëigheri che fajova dant al dut auteresc y fantorum per la dliejes che univa mandei te dut l mond. Si nëine Josef Rifesser (1851–1919) à fat l fantorum dla dlieja gotica San Niculau de  Konradsheim, l gran autere dla dlieja San Iacun de Freising (1913)<ref>[https://web.archive.org/web/20140203182459/http://www.supershit.com/showitem.php?id=33186 Cunliamënt]</ref>, i auteresc da les pertes dla dlieja Cristo Re de  Panevėžys, l'autere dla dlieja de pluania "Sacra Familia" a Viena-Ottakring „Zur Heiligen Familie“ a [[Viena]]-Ottakring<ref>[http://www.neuottakring.at/Kirche/Kirchenfuehrer/ Liber de dlieja]</ref> y l'autere dla Madona de San Gherard a Vršac<ref>Kath. Kirchenverwaltung Vršac: ''150 Jahre St. Gerhard Vršac''  Stadtpfarramt Vršac 2013.</ref>, per di me n valguni.

Peppi ie jit tla scola d'ert de Urtijëi y se à spezialisà dant al dut te madones gotiches<ref>[http://www.metrodemontreal.com/art/rifesser/index.html Metro de Montreal]</ref>. Ël à pona svilupà tecniches spezieles per fé cialé ora antiches statues nueves zipledes dad'ël nstëss. Nchinamei si amich Luis Trenker y si mut Florian ti ova judà a furé la scultures a na moda che les cialësse ora vedles. Una na moleres che Pepi ova gën per ti dé si lëures fova [[Stina Walpoth Moroder]] fëna de Pauli da [[Lenert]] y sor dl scultëur [[Johann Baptist Walpoth|Batista Walpoth]].

Tl dezëmber 1958 ie Pepi ora de nia deventà drët cunesciù. Per cajo al sapù che tl [[Dorotheum]] a Viena fovel da vënder na si madona cun bambin y rujin d'ua,  franzëusa dl 1300, y che n auter si lëur fova bel stat vendù<ref>[http://www.metrodemontreal.com/art/rifesser/index.html Metro de Montreal ]</ref>. Ël à debota fat al savëi che chisc doi lëures fova siei, ma chisc dl Dorotheum ne ti ova dat crëta ajache ëi ova l bënsté de bën trëi esperc, che ova dit che la figures fova dl Burgund dl 1380 ca. Ma, canche Pepi ova lascià udëi n'autra si madona, à i esperc trà zruch si bënsté<ref>[http://www.spiegel.de/spiegel/print/d-13499868.html Der Spiegel]</ref>. Chësta nutizia à fat na gran fuera tla stampa<ref>[https://www.abendblatt.de/archiv/1959/article204002631/Madonna-echt-gotisch.html Hamburger Abendblatt: ''Madonna - echt gotisch'']</ref> de dut Europa y tla televijion y chël che ova trapulà, vendan na madona che l savova che la fova nueva, cumpreda a puech priesc da Peppi, ie unì cundanà te suneria.

Do che Peppi ie deventà cunesciù te dut l mond, iel stat nvià a fé na gran mostra a New York tla ''St. Etienne Gallery'' tl 1965 y truepes ëssa abù gën, che l fossa restà iló, ma ël nen ie nia stat bon de sen jì da si Gherdëina<ref>[https://www.mediathek.at/portalsuche/?q%5B%5D=Rifesser Mostra a New York]</ref>.

La scultura ''Lën dla vita'', dal 1978 tla stazion metro Lionel Groulx de Montreal, ie n lëur fat per l pavillon dl ONU pra l Expo 1967 a Montreal y ie stat l lëur plu fotografà pra chëla mostra<ref>[https://expolounge.blogspot.com/2006/10/united-nations-pavilion.html Lën dla vita Expo 1967 Montreal]</ref>.

Mo al dì da ncuei vëniel stimà che truepes lëures te duta Europa, ratei antics, pudëss vester de Pepi Rifesser<ref>[http://docplayer.org/211571999-Recherche-zur-herkunft-der-marienstatue-in-st-michael-stuttgart-sillenbuch.html Storia de na madona antica.]</ref>

== Opres mpurtantes ==

* L lën dla vita te la stazion metro Lionel Groulx de Montreal, opra fata per l Expo 1967 y  a Montreal.
* Madona cun Bambin y ua („Dorotheum-Madonna“) (1958).
* Gran Cruzefis a Prinzersdorf (1968).
* Via Crucis a St. Martinus, Lauterstein-Nenningen (1976–77).
* I 12 Apostuli cun la  Madona (Pasca de Mei), 1995.
* San Cristoforo tla capela dl Hospiz Arlberg a St. Christoph am Arlberg (1961).
* Gran autere dla dlieja Rosenkranzkönigin a Überlingen am Bodensee (1994–95)<ref>[http://fsspx.de/de/%C3%BCberlingen-%E2%80%93-kirche-rosenkranzk%C3%B6nigin Überlingen   Kirche Rosenkranzkönigin] </ref>.
* Gran autere, doi auteresc dales pertes y Via Crucis tla dlieja de pluania Marktgraitz (1998–2002).
* Statues de Crist, Madona, Via Crucis y autra figures tla dlieja dl Spirit Sant a Luxemburg-Cents.

[[File:Pepi_Rifesser_Stufan_rejona_ala_festa_de_90_ani_de_si_pere_bera_Sepl.ogg|miniatura|Pepi Rifesser rejona ala festa di 90 ani de si pere bera Sepl]]

== Bibliografia ==

* Scena de Pasca de Mei de Josef Rifesser. Luxemburger Wort 1995.
* Joseph Rifesser: Sculture (catalog dla mostra). Milano: Amilcare Pizzi, 1963.
* „Gebete und geistliche Lieder“ (liber)  Josef Zwick, Soroksár Budapest, 1996 – plates 25 y 26. „Cheder de autere dla Madona y lëtra de rengraziamënt dl 26. Juni 1906 dl pluan Árpád Schlager ala berstot tiroleja.
* Gabriele von Trauchburg, Lauterstein – Liber dla dlieja, Lauterstein 2015.

== Weblinks ==

* [http://www.metrodemontreal.com/art/rifesser/index.html Plata web cun lëures de Josef Rifesser]
* [https://www.mediathek.at/nc/type/8000/searchQuery/472/hash/9zmYZsXQ/ Josef Rifesser] im  Archif online dla Mediathek.

== Notes ==
<references />
[[Categoria:Uem|Rifesser, Peppi]]
[[Categoria:Scultëures de Gherdëina|Rifesser, Peppi]]
