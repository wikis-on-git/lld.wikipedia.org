{{Gherdëina}} 
[[File:S9280666 Venezia San Marco.jpg|thumb]] 
'''Unieja''' (tal.Venezia) ie aldidancuei la capitela dl Veneto, ma per ntëur 1000 ani ala longia iela stata la capitela de n stat mpurtant che tulova ite, ti mumënc de si majera putënza, nia mé bona pert dla Planadura Padana, nchina a Bergamo, ma nce belau duta la lingia de ijules y penijules dl Adriatich dala pert urientela, dal' Istria, nchina a Corfu y plu a urient nchinamei Creta y Cipro.

La gran richëza de chësta zità, nce tlameda la Serenissima,ie mo da amiré te si monumënc, coche la Basilica de San Merch, l Palaz dl Doge, la Salute, San Zaccaria, la Scuola di San Rocco, l' Accademia y mo truepes d'autri.

La fundazion dla zità amesa la laguna sun n grum de ijules cunliedes da puenc, fova stata gaujeda ai tëmpes dla migrazions barbariches , dala populazions venetes che criva salvëza y segurëza contra i priculi di invasëures.

Aldidancuei ie Unieja un di zëntresc plu mpurtanc dl turism culturel mundiel.

