Puntives, dit nce ''Porta Ladina'' vën cunscidrà l cunfin de Gherdëina dl viëres dla pert tudëscia dla val<ref>'' Libri  nueves.''Calënder de Gherdëina 1913, pl. 66</ref>.
Nen ie nia tler da ulache vën l'inuem. Po vester da pontifex che uel dì papa o vëscul ajache Gherdëina fova di vësculi de Freising y Augsburg. Autri miena da da pontus rives che uel dì puent sul'ega<ref>Cristl Moroder: ''Resciesa''Calënder de Gherdëina 1960, pl. 36-37</ref>.
N dijova suënz che ora n Puntives fova la valeda stluta y che dan Puntives fossl stat n gran lech, ma chël nen ie mei stat desmustrà.

A Puntives ie uni metui njinies y aparac a filtré l'eghes pazies de Gherdëina y a dé ju l refudam<ref>Hansi Moroder: ''Pudessans'a mo se nmaginé 1 refudam ju per i ruves? L problem dl refudam a Urtijëi dai ani '60 al didancuei''. Calënder de Gherdëina 2009 , pl. 200-202.</ref>. Plu inora ie na zentrala dal strom<ref>Guido Insam: ''Turbines dal’electrisc menedes dai ruves de Gherdëina''. Calënder de Gherdëina 1984, pl. 43 </ref>. 

A man drëta dl [[Derjon]] ie n raion artejanel ulache ie nce dal 2003 la sënta dl [[Aiut Alpin Dolomites]] y la sënta di joleri Elikos. Da n valgun ani à ilò nce la galaries d'ert ''Vijion'' y ''Getta'' si sëntes.

Sula pert nord dl Plan de Puntives fova l luech y la vedla cësa de Puntives che ie stata trata ju per fabriché l hotel Pontives<ref> Bera Sepl Moroder da Jumbiërch. N lecort di 140 ani da si nascer''. Calënder de Gherdëina 1987, pl. 108 (pitura dla cësa).</ref>.

Ai 27 de setëmber 1997 ie unida giaurida, a man drëta dl stradon do Socrëp, na palestra per l’arpizeda sportiva y tradiziunela tlameda “Cava de Puntives” <ref>''Cronica 1996''. Calënder de Gherdëina , pl. 191.</ref>

== Sas de porfir ==
[[File:Musnata a puntives Bulacia Gherdëina.jpg|miniatura|La Mujenata tl bosch de Puntives]]
A nord tl bosch de Resciesa iel de gran roes de sasc de porfir quarzifer che se tlama ''La Mujenata''. Da chësta roes univl tëut sasc y menei te Gherdëina cun ciars de bues o ciavei per fé su duta la cëses y la dliejes<ref>Edgar Moroder: ''La Mujenata''. Calënder de Gherdëina , pl. 175-178.</ref>. 

A Puntives fovel unit da Falcade Piere Scola (*Falcade 1831; †San Piere 1895) che ova metù su na cësa tlameda eremitasc ulache l stajova cun si familia. Ël fova drët bon de taië pieres y à fat feter duc i vedli droc che ie te Gherdëina<ref>Luis Senoner: ''I vedli droc''. Calënder de Gherdëina 1977, pl. 68-83.</ref>.

== Ciaucea ==
A Puntives ie mo da udëi na vedla ciaucea <ref>M.O.([[Amalia Anderlan Obletter]]): ''La Ciauc''. Calënder de Gherdëina 1971, pl. 96-98.</ref><ref>Elfriede Perathoner: ''La ciaucëia de Pontives''. Calënder de Gherdëina 2013, pl. 100-101.</ref>

== Notes ==
<references/>

== Bibliografia ==
* ''L salvan de Puntives''. Calënder de Gherdëina 1960, pl. 63-66.
* Stefan Demetz: ''L salvan de Puntives Traduzion de "Der Wilde von Pontifes" ora de "Dolomitensagen" de Karl Felix Wolff''. Calënder de Gherdëina 2009, pl. 181-183.

[[Categoria:Ridli te Gherdëina‎|Puntives]]
