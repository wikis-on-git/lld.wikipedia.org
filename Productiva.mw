{{Gherdëina}}
La '''Productiva''', ''Erste Produktivgesellschaft der Erzeuger von Kirchlichen Kunstgegenstände zu St. Ulrich in Gröden r.G.m.b.H.'', fova na cooperativa de artejans de [[Urtijëi]].

== Storia ==
Bele tl 1895 fovel unì pensà de mëter su na cooperativa "''Rohstoff und Magazinsgenossenschaft''" per i artejans per cumpré la lënia y auter material te Gherdëina a miëur priesc, sënza depënder dai ferlëigheri. Ma chësc nen ie mei unì a se l dé.
Da pert dla autoriteies de Bulsan "k.k. Bezirkhauptmannschaft" y dla Majon dl Cumerz ovun bel dai ani pensà de mëter su na cooperativa, doche truepes se lamentova de coche i univa tratei dai ferlëigheri y ai 10 de nuvëmber 1906 ie unì lità n cumité de ferlëigheri, scultëures, moleri, nduradëures y marangons, che dassova dé ju na minonga per njenië ca la cooperativa. Chisc fova Alois Kostner sëurastant dl cumité, Ignaz Insam Ingenuin Testor, [[Sepl Rifesser|Josef Rifesser]], Franz Anvidalfarei, [[Ferdinand Stuflesser]], [[Śepl Obletter|Josef Obletter]], Franz Irasek, Ferdinand Perathoner, [[Johann Baptist Moroder]], Konrad Pitscheider. Dai inuemes vëijun bele che truepes fova y majeri ferlëigheri dl luech o artejans che sen stajova scialdi bën y che à po lità che na cooperativa nen ie nia debujën. 
 
Ai 10 de auril dl 1910 ie pona unida metuda su la Productiva cun l'aiut dl guviërn k.k. de Viena. Danter i fundadëures fova [[Johann Baptist Moroder|Batista Moroder]] y [[Christian Delago]]<ref>''Die Productiva. Kunstschaffende trennen sich von den Verlegern''. te ''Cënt ani Circolo'', Lia Mostra d'Ert y Istitut Ladin Micurà de Rü, Urtijëi 2020. ISBN 978-88-8171-140-6, pl. 11-12.</ref>.
L fin dla cooperativa fova l mëter a jì l marcià y fissé i priejes sanbën liedesc dai ferlëigheri. Chisc à pona manacià de ne dé nia plu da lëur ai artejans dla Productiva y a vel uni ie i ferlëigheri nchinamei jic a to lëures bel apustei y scumencei. I ferlëigheri,  che ova perdù lauranc boni, à messù to de autri y nscila perdoi nce de qualità de si prudoc. Cun l scumenciamënt dla viëra tl 1914 ie l marcià dla scultures bel jit nia tan bën y la Productiva ova n chël an bel n defizit de 5882 curones. 

La Productiva univa finanziëda cun 400 curones de uni scrit ite y giatova finanziamënc dala Majon dl Cumerz de Bulsan y finanziamënc publics nce sciche mprëst. Nia duc i artejans pudova se permëter na tel soma y chësc fova na gauja che i pitli ne pudova nia fé pea.

I ferlëigheri fova dassën de contra y perchël se ala dassën stentà a ji inant.

La Productiva à messù stlú l ann 1919.
== Notes ==
<references/>

== Bibliografia ==
* Rita Stäblein: ''Altes Holzspielzeug aus Gröden.'' Athesia Bozen 1980. ISBN 88 70141 764,  pl. 144, 161.
* Martina Demetz: ''Versuch einer Genossenschaftsbildung''. Te ''Hausierhandel, Hausindustrie und Kunstgewerbe im Grödental''. Tiroler Wirtschaftsstudien, Universitätsverlag Wagner Innsbruck 1987, ISBN 3 7030 0186 0, pl. 207-218.
* Elfriede Perathoner, Albert Moroder: ''Hundert Jahre Marktgemeinde Urtijëi, St. Ulrich, Ortisei. Ein Streifzug.'' Raetia Bulsan 2007. ISBN 978-8872833018. pl. 125-126.
* ''Die Productiva. Kunstschaffende trennen sich von den Verlegern''. te ''Cënt ani Circolo'', Lia Mostra d'Ert y Istitut Ladin Micurà de Rü, Urtijëi 2020. ISBN 978-88-8171-140-6, pl. 11-12.
== Cunliamënc ==
* [https://web.archive.org/web/20160314074623/http://lusenberg.com/seplrusina/seplrusina.html Fotos de Josef Grossrubatscher.]
{{DEFAULTSORT:  }}
[[Categoria:Ert]]
[[Categoria:Urtijëi]]
