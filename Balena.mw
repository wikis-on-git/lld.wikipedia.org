{{Badiot}}
La '''balena''' alda pro i ''Cetaceae'' y so inom vëgn dal [[Lingaz latin|latin]] ''bālaena'', ''bāllaena'' o ''bālēna'' (dal [[Lingaz grech|grech]] antich: φάλαινα, ''phálaina'' o φάλη, ''phálē'' dala medema raisc indoeuropeica dl [[Lingaz tudësch|todësch]] ''Wal'', dl [[Lingaz nglëisc|inglesc]] ''whale'' y dl svedesc ''val'')<ref>Balena, sön etimo.it, Francesco Bonomi</ref>. Danter i antenac dles balenes él [[mamifer]]s che viô söla tera frëma y che ca. dan da 50 miliuns de agn á metü man da s’adaté ala vita t’ega. 
[[File:Anim1754 - Flickr - NOAA Photo Library.jpg|thumb|Balena]]
Les balenes alda pro i [[Eucariota|eucarioc]] y pro i [[tier]]s plü gragn che á vit söl planët tera. La balena blea (''Balaenoptera musculus'') é danter i tiers plü gragn dla [[tera]] cun na lunghëza de ca. 33 m y n pëis de ca. 200 tonelades y mangia dantadöt pancton. La balena ''Physeter macrocephalus'' é danter i tiers da rapina plü gragn dla tera.

Les balenes é danter i tiers che pó vire plü dî. La sort ''Balaena mysticetus'' pó vire cina passa 200 agn. 

Ales balenes ti él dagnora gnü dé la ciacia por l’öre, la cern y l’ambra grija. Dal 1986 inant él gnü a se le dé na regolamentaziun dla ciacia dles balenes tres la Comisciun internazionale por la ciacia dles balenes. Danter i stac che pratichëia la ciacia ales bales él la Norvegia, l’Islanda y le Iapan. Porater él ince popolaziuns autoctones dla Siberia, dl’[[Alaska]] y dl [[Canada]] dl nord che ti dá la ciacia ales balenes te süa tradiziun culturala y por suravire.

== Plates colegades ==
[[Tier]]s
[[Biologia]]

[[Categoria:Tieres]]
