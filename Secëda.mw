{{Gherdëina}}
[[File:Cuecnes in Gröden.jpg|miniatura|L crëp de Secëda udù dal ciampanil de Cuecenes.]]

La '''Secëda''' ie n [[crëp]] y na [[mont]] auta 2.519 m te [[Gherdëina]].

== Posizion ==
De vieres de nord cunfina la Secëda cun la mont de Bredles tl chemun de [[Funès (chemun)‎|Funes]], tosc sota la piza che ie mo tl chemun de [[Urtijëi‎]]. De vieres de urient y sud ie la Mont de [[Mastlé]] tl chemun de [[Santa Cristina]]. Sota al crëp a nord y uzidënt ie i ëures de Bredles,  [[Cuecenes]] y l bosch de [[Resciesa]] y a sud ons l jëuf de Cuca y l crëp de Pic.
Sota la piza de Secëda al autëza de 2453 m. ie la stazion dla [[furnadoia]] de Secëda che muef da Furnes. Sula piza de Secëda plu a urient ruva n lift da stuei che muef da sota la utia Fermeda o Stufan coche n dijova plu da giut.
L inuem dl crëp vën dal latin siccus che uel di sut, sëch<ref>Egon Kühebacher: ''Die Ortsnamen Südtirols und ihre Geschichte. Die Namen der Gebirgszüge, Gipfelgruppen und Einzelgipfel Südtirols''. Band 3 Athesia Bulsan 2000. ISBN88-8266-018-4. pl. 279.</ref>.

== Toponomastica ==
Cherta per i inuems ladins ntëurvia<ref>[[Josef Kostner]], [[Gilo Prugger]]: ''Planta danter i ruves de Cuecenes y Ncisles.'' Calënder de Gherdëina 1967, Union di Ladins, Urtijëi 1966, pl. 93.</ref>.

== Furnadoia ==
[[File:Furnadoia de Seceda y Resciesa.JPG|miniatura|La furnadoia y la mont de Resciesa dovia.]]
Sun Secëda ruvun da Urtijëi cun na [[furnadoia]] da cabines fin sun Furnes y da iló cun na furnadoia sota la piza de Secëda<ref>Egon Vinatzer: ''La “Mont de Sëuc” y la ” Secëda” renuvedes defin''. [[Calënder de Gherdëina]] 2001 pl. 104-109. </ref>. Da Santa Cristina cun na furnadoia da cabines sun Col Raisa y da iló, do n toch da ji a pé, pon to l lift dai stuei che ruva sun piza de Secëda. 

== Sport ==
La Sëceda y la mont de Mastlé ie d'inviërn scialdi nuzei per [[jì cun i schi|jì cui schi]]. Dala piza ie na [[pista dai schi]] che porta a Urtijëi de 8 km, tlameda ''La Longia''. Un n iëde a l'ann vëniel fata na garejeda de schi dala Secëda nfin a Santa Cristina tlameda ''Gardenissima'' che ie cunscidreda una dla garejedes plu longes che l dà. D'instà vëniel scialdi jit a pé sun Secëda. Da Bredles ruvun sun Secëda a pé tres la furcela de Pana. Da Urtijëi ruvun sun Secëda tres la furcela de Cuca. Da Santa Cristina tres la mont de Mastlé.

== Ichthyosaur ==
[[File:Cymbospondylus - Seceda.jpg|miniatura|I pec de ichthyosaur metui ora tl museum.]]
Johann Comploj cun Meinhard Strobl à abinà ai 25 de lugio dl 1968 tla rotes de Secëda, tla vëtes de Fedom na lingia de osc fossilisei, che fova cater toc dl fil dl spinel y plu toc de rëpes, ora de chël ënghe n toch dl uf y de na giama dovia de n pësc-saurier, che messova  vester de n 5 metri lonch y n po calculé na età de passa 225 milions de ani. Chisc fossii ie sën da udëi, do che i ie stac jut studiëi tla universiteies de Dispruch y Zürich, tl [[Museum Gherdëina]] a Urtijëi<ref>Johann Comploj: ''Osc de sas tla rotes de Secëda''</nowiki>.  Calënder de Gherdëina 1987, pl. 40</ref>.
<gallery>
Cablecar Seceda 2.JPG|La furnatoia sot al crëp.
Furcela Pana y Bredles da Secëda.jpg|La furcela de Pana.
Odles da Secëda Gherdëina.jpg|Dala piza dl viëres dla Fermedes.
Crëusc_de_Secëda_d_inviern.jpg|L Crist sun piza.
</gallery>
== Notes ==
<references/>

{{Montes de Gherdëina}}
[[Categoria:Crëps de Gherdëina|Secëda]]
[[Categoria:Geografia dla Talia|Secëda]]
[[Categoria:Munt|Secëda]]
