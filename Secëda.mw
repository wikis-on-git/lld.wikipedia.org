[[File:Geisler and Secëda from Resciesa.JPG|miniatura|L crëp de Secëda udu dal bosch de [[Resciesa]]]]

La '''Secëda'''ie n crëp aut 2519 m. te Gherdëina tl chemun de Urtijëi.

== Posizion ==
Dl viëres de nord cunfina la Secëda cun la mont de Bredles tl chemun de Funes, tosc sota la piza che ie mo tl chemun de Urtijëi dl viëres de urient i sud ie la Mont de [[Mastlé]] tl chemun de Santa Cristina, sota al crëp anord y uzidënt ie i ëures de Bredles,  Cuecenes y l bosch de Resciesa y a sud ons l jëuf de Cuca y l crëp de Pic.
Sota la piza de Secëda al autëza de 2453 m. ie la stazion dla furnadoia de Secëda che muef da Furnes. Sula piza de Secëda plu a urient ruva n lift da stuei che muef da sota la utia Fermeda o Stufan coche n dijova plu da giut.
L inuem dl crëp vën dal latin siccus che uel di sut, sëch<ref>Egon Kühebacher: ''Die Ortsnamen Südtirols und ihre Geschichte. Die Namen der Gebirgszüge, Gipfelgruppen und Einzelgipfel Südtirols''. Band 3 Athesia Bulsan 2000. ISBN88-8266-018-4. pl. 279.</ref>.

== Toponomastica ==
Chertes per i inuems ladins ntëurvia<ref>[[Josef Kostner]], Gilo Prugger: ''Planta danter i ruves de Cuecenes y Ncisles.'' Calënder de Gherdëina 1967, Union di Ladins, Urtijëi 1966, pl. 93.</ref>.

== Furnadoia ==
[[File:Furnadoia de Seceda y Resciesa.JPG|miniatura|La furnadoia y la mont de Resciesa dovia.]]
Sun Secëda ruvun da Urtijëi cun na furnadoia da cabines fin sun Furnes y da iló cun na furnadoia sota la piza de Secëda. Da Santa Cristina cun na furnadoia da cabines sun Col Raisa y da iló do n toch da ji a pé pon to l lift dai stuei che ruva sun piza de Secëda<ref>Egon Vinatzer: ''La “Mont de Sëuc” y la ” Secëda” renuvedes defin''. [[Calënder de Gherdëina]] 2001 pl. 104-109. </ref>. 

== Sport ==
La Sëceda y la mont de Mastlé ie d<nowiki>'inviërn scialdi nuzá per ji cui schi. Dala piza ie na pista dai schi che porta a Urtijëi de 8 Km. tlameda ''La Longia''</nowiki> Un n i<u>ede al an vëniel fat na gara de schi  dala Secëda nfin te Santa Cristina tlameda <nowiki>''Gardenissima'' che ie cunscidreda una dla plu longes che l dà. D'</nowiki>instá vëniel scialdi jit a pé.  Da Bredles ruvun sun Secëda tres la furcela de Pana. Da Urtij</u>ei ruvun sun Secëda tres la furcela de Cuca.

== Ichthyosaur ==

Johann Comploj cun Meinhard Strobl à abinà ai 25 de lugio dl 1968 tla rotes de Secëda tla vëtes de Fedom na lingia de osc, che fova cater toc dl fil dl spinel y plu toc de rëpes, ora de chël ënghe n toch dl uf y de na giama dovia de n pësc-saurier, che messova  vester de n 5 metri lonch y n po calculé na età de passa 225 milions de ani. Chisc fossii ie sën da udëi do che i ie sta jut studiëi tla universiteies de Dispruch y Zürich, tl [[Museum Gherdëina]] a Uertijëi<ref>Johann Comploj: ''Osc de sas tla rotes de Secëda''</nowiki>.  Calënder de Gherdëina 1987, pl. 40</ref>.

== Notes ==
<references/>

[[Categoria:Gherdëina|Secëda]]
