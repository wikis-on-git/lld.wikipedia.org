[[File:Dlieja de Sëlva dovia vedla pert.jpg|miniatura|alt=Dlieja de Sëlva cun ciampamil,  dovia la vedla pert |Vedla pert dla dlieja cun ciampanil, dovia l'entreda dla curtina.]]
{{Gherdëina}}
[[File:Dlieja Santa Maria ad Nives dedora Sëlva.jpg|miniatura|alt=La pert plu nueva dla dlieja.|La pert plu nueva dla dlieja.]]
[[File:Dlieja y curtina de Sëlva dovia.jpg|miniatura|alt=La dlieja dovia y la curtina.|La dlieja dovia y la curtina.]]
La '''Dlieja Santa Maria ad Nives''' ie la dlieja dla pluania de [[Sëlva]], na dlieja che ie for stata na dlieja de pelegrinaje.

== Storia ==
"Vede ta la Madona" univl dit per prië per vel aiut o regrazië. A prië jivun ta la Madona da [[Santa Cristina]] cun la crëusc per na bona racolta la dumënia do Pasca. Ta la Madona muovi zacan da [[Laion]], da [[Ciastel (chemun)|Ciastel]] o nchinamei unian sëura mont ca dai [[Val Badia|Badioc]]. D'inviern muova truepes cun la slita da Urtijëi per ji ta la Madona a prië.            
La prima capela ie unida fabricheda dai grofes Wolkenstein tl 1503.
Bele tl 1577 ie la capela unida ngrandida cun doi auteresc, un dedicà a San Roch y l'auter a Santa Catarina y San Vit. Tl 1704 iel documentà che l fova te chëla dlieja nce n autere dedicà a Sant Antone de Padua. Chisc auteresc ie unic tëuc demetz cun l resanamënt dl 1872. Tl 1759 iel uni cunzedù de tenì l Santiscimo. Tl 1678 ie unì fabricà l ciampanil. La cansla ie unida fata tl 1722. L'ëura d ciampanil ie dl 1740.
Tl an 1731 ie stata fabricheda na calonia y tl 1735 à la dlieja giatà per l prim iëde n si preve (Expositus), ma permò tl 1919 ie Sëlva deventeda na curazia y ai 1 de juni dl 1949 na pluania.
[[File:Curtina dla Dlieja Santa Maria ad Nives Sëlva.jpg|miniatura|alt=La curtina de Sëlva.|La curtina de Sëlva.]]
Tl an 1869 ie la naveda zentrela unida fata da nuef do n dessëni de [[Ciprian Pescosta]] ntlëuta pluan sa [[Bula]] y la direzion de Anton Rudiferia. I trei auteresc nueves ie unic fac da n Badiot, depënc y ndurei da Thaddeus Oberbacher. Trepa statues di auteresch ie unides fates tla berstot de [[Ferdinand Demetz]]<ref>Eugen Trapp: ''Kunstdenkmäler Ladiniens''. Istitut Ladin Micurà de Rü 2003. ISBN 88 8171 044 7. pl. 237.</ref>. 
Ai 23 de setëmber dl 1877 ie la nueva dlieja unida cunsagreda dal vëscul Johannes Haller de [[Trënt]]. Ntlëuta fova Sëlva sot al vëscul de Trënt. La curtina ie unida fata permò tl 1875 y ngrandida cun na arcada tl 1952. Te una dla capeles  te curtina iel da udëi n relief de [[Luis Insam]] Tavela de Urtijëi. Tl 1874 ie stà dunà ala dlieja n orgun da pert de Josefina Sanoner, che vivova a Paris, fia de Bastl Sanoner da Costa.

Dal 1988 al 1990 ie la dlieja unida dassën ngrandida do n proiet de Albert Torggler, do che n ova zarà ju la vedla naveda y l fova restà me l vedl presbitere y l vedl jegher dovia. Ai 18 de dezëmber ie stata benedida la dlieja nueva y l cor cun la mujiga à ciantà la "Pitla mëssa ladina".
Tla dlieja nueva ie i vieresc fac dala Tiroler Glasmalerei de Dispruch do l desëni de Gotthard Bonell.  I medalions sui trames y i cëves di sanc ntëur la porica ie de zipladëures de Sëlva. I reliefs dla stazions ie de Hubert Mussner.<ref>Stefan Demetz: ''Cronica dla dlieja nueva de Sëlva''. Calënder de Gherdëina  1990, pl. 50-57.</ref>. 
L pluan da entlëuta Andreas Perathoner ova scit che fova dassën bën garateda i la miëura che n ëssa pedù fé<ref>Barbara Mussner, Georg Mischi: ''Die Pfarrkirche S. Maria in Wolkenstein-Gröden.'' Pluristamp 1995, pl. 5</ref>.

Do chësc ultimo ressanamënt ie la dlieja fata de trëi pertes. La pitla capela che fova l jegher tertgotica dovia y l ciampanil, l presbitere neogotich cun l gran autere y cater vieresc spic, la pert moderna cun la gran rëjes dancà, doi pitla rëjes dales pertes, l orgun y la porica dut entëur.

La dlieja ie n monumënt sot ala defendura di monumënc dla [[Provinzia autonoma de Bulsan|Provinzia de Bulsan Südtirol]]<ref>[https://www.provinz.bz.it/kunst-kultur/denkmalpflege/monumentbrowser-suche.asp?status=detail&id=18017 Monumënc sota defendura dla Provinzia de Bulsan]</ref>.
== Dedite ==
<gallery>
Dlieja dedite y autere Sëlva.jpg|La dlieja dedite cun autere.
Dlieja dedite y orgun Sëlva.jpg|L orgun y la porica.
Batum de miërmul Santa Maria Sëlva.jpg| L sas dl batum de miërmul.
</gallery>
L gran autere ie dedicà ala Madona cun n cheder dla ''Madona dl Aiut'' copia de n cheder de Lukas Cranach. Tla nisces dales perts dla Madona ie i sanc Lisabeta y Zacaria a man drëta y a man ciancia i sanc Iuchin y Ana. Dales pertes dl tabernacul cun relief de Victor Moroder iel statues di cater evangelisc cun Sant Ujep a man drëta y San Giuani Batista a man ciancia. Chisc sanc ie uni ziplei da Stina Holzknecht Obletter da Lip<ref>Erica Senoner, Matilde Pezzei, Marta Mussner: ''Ëiles de Gherdëina. Stories de vita de ëiles de Gherdëina, zacan y al didancuei''. Chemuns de Gherdëina, 2001, pl. 85</ref>. Dales pertes dl autere udons doi gran scultures San Piere y San Paul dunedes dal ferlëigher de Urtijëi [[Ferdinand Stuflesser]].<ref>T. G. ([[Tresl Gruber]]): ''S. Maria - Sëlva''. Calënder de Gherdëina 1958, pl. 32-37.</ref>. 

== Presbitere ==
<gallery>
Vieresc a nord presbitere Dlieja de Sëlva.jpg|Vieresc a nord dl presbitere.
I stazion dlieja dla Madona te Sëlva.jpg|Prima stazion.
Gran Autere dlieja dla Madona te Sëlva.jpg|Gran autere.
XIV stazion dlieja dla Madona te Sëlva.jpg|14ma stazion.
Vieresc a sud Dlieja de Sëlva.jpg|Vieresc a sud.
</gallery>


== Capela ==
La pert plu vedla dla dlieja ie na pitla sala te stil tertgotic cun n revëut a piza, trëi vieresc a spiza y na porta a spiza tla pert plu a uriënt dla dlieja. Sëura la porta cun curnisc de sas porfir ie n pitl relief de sas cun l blason di Wolkenstein y scit sotite: "WILHELMVS  DE  WOLKENSTAIN ANNO 1503". La capela ie l vedl jegher dla dlieja. Tla capela ie l vedl autere de San Sebastian cun Santa Catarina d'Alessandria y Santa Barbara che fova tla gran dlieja nchin al mudamënt dl 1988.
<gallery>
Rëjes vedla capela Santa Maria Sëlva.jpg|Rëjes dla capela cun blason Wolkenstein y data 1503.
Autere sanc Sebastian Catarina y Barbara vedla capela Santa Maria Sëlva.jpg|Autere de San Sebastian.
Revëut vedla capela Santa Maria Sëlva.jpg|Revëut a crëusc dla capela.
Sas de fossa tla capela dla dlieja dla Madona te Sëlva.jpg|Sas de fossa de n grof Wolkenstein.
Vedla capela tofla de rengraziament dlieja dla Madona te Sëlva.jpg|Tofla de rengraziamënt.
</gallery>

== Notes ==
<references/>

== Bibliografia ==
* Franz Moroder: ''Das Grödnertal''. Sektion Gröden des Deutschen und Oesterreichischen Alpenvereins 1914, pl. 41-43.
* Batista Ploner da Sotanives: ''La vedla dlieja de Sëlva''. Calënder de Gherdëina 1915, pl. 78-80.
* Sulé (Tresl Gruber): ''La dliejes de Gherdëina''. Calënder de Gherdëina  1953, pl. 29
* T. G. (Tresl Gruber): ''S. Maria - Sëlva''. Calënder de Gherdëina 1958, pl. 32-37.
* Fedele Demetz: ''N pue de storia de Sëlva.'' Calënder de Gherdëina 1966, pl, 51-53.
* G: ''Cënt ani dlieja de Sëlva''. Calënder de Gherdëina 1978, pl. 60
* Stefan Demetz: ''Cronica dla dlieja nueva de Sëlva''. Calënder de Gherdëina  1990, pl. 50-57.
* Helga Dorsch: ''Die Marienkirche in Sëlva/Wolkenstein von den Anfängen bis zum Ende des 19. Jahrhunderts''. [https://www.micura.it/upload-ladinia/files/96.pdf Ladinia XIV 1990, Istitut Ladin Micurà de Rü. pl. 87-111.]
* Stefan Demetz: ''Na bela festa per la sagreda dla dlieja nueva''. Calënder de Gherdëina 1991, pl. 64
* Francesco Ferrari: ''Cipriano Pescosta''. Documentazione Scientifica Editrice, Bologna 1992, pl. 163-167.
* Stefan Demetz: ''Sëlva. Orgun nuef''. Calënder de Gherdëina 1995, pl. 73-77.
* Barbara Mussner, Georg Mischi: ''Die Pfarrkirche S. Maria in Wolkenstein-Gröden''. Pluristamp 1995.
* Babi Mussner: ''Per i 500 ani de nosta dlieja dla Madona te Sëlva''. Calënder de Gherdëina 2003, pl. 54
* Eugen Trapp: ''Kunstdenkmäler Ladiniens''. Istitut Ladin Micurà de Rü 2003. ISBN 88 8171 044 7. pl. 237-242.

== Autri cunliamënc ==
* [http://www.pluaniaselva.it/pluania-s-maria-selva/ Plata web dla Pluania de Sëlva]
* [https://www.selvafoto.it/de/buch-wolkenstein.html?article%20id=12 Dliejes y capeles te Sëlva]

[[Categoria:Dliejes de Gherdëina|Dlieja, Madona da Nives]]
[[Categoria:Ert|Dlieja, Madona da Nives]]
[[Categoria:Sëlva]]
