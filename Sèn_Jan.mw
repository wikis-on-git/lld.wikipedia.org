{{Infobox comun talian
|Inom luech        = Sèn Jan
|Blason            = 
|Stat              = [[Talia]]
|Region            = Trentin-Südtirol
|Provinzia         = [[Trentin|Trent]]
|Comunité          = [[Fascia|Comun general de Fascia]]
|Nord              = 46°25′49.88″N 
|Ost               = 11°41′15.85″E
|Auteza            = 1.382
|Souraspersa       = 99,82
|Abitanc           = 3.538
|Data abitanc      = November 2017
|Densité           = 35,44
|Frazions          = Poza, Pèra, Muncion, Vich, Costa, Larcioné, Ronch, Sèn Jan, Tamion, Valongia
|Codesc postal     = 38036
|Prefis telefonich = 0462
|Ombolt            = Giulio Florian
|Onn ombolt        = 28.05.2018
|Mapa              = Map of comune of Sèn Jan di Fassa (province of Trento, region Trentino-South Tyrol, Italy) 2018.svg
|Plata internet    = http://www.comune.senjandifassa.tn.it/
|}}

'''Sèn Jan''' (''Sèn Jan di Fassa'' par [[talian]]), é n comun de 3.538 abitanc de la [[Trentin|Provinzia autonoma de Trent]] te la [[Fascia|Val de Fascia]].

L comun de Sèn Jan é nasciù dò de la union di comuns de Poza e Vich l prum de jené del 2018.

Le frazions del comun é Poza, Pèra, Muncion, Vich, Costa, Larcioné, Ronch, Sèn Jan, Tamion, Valongia e Jouf de Ciareja. Sèn Jan è doentà l comun de la Val de Fascia più gran, per souraspersa e abitanc.

==Vich==
[[Vich]] (inom che vegn cà dal latin ''vicus'', vilaje) l’é na frazion che à 1.258 sentadins (ai 31.12.2017) e che la é a 1.382 m.s.l.m. 

[[File:Pieve di San Giovanni - panoramio (1).jpg|thumb|left|Campanil de la Pieif de Sèn Jan Batista]]
Vich l'é l capolech storich, politich, religiuos e zivil de la veia Comunità Generèla de Fascia; per chest l'é stat senta di masees de cort, di capitans e di giudizi de la val, estra che di piovegn, descheche se pel entener da la denominazion de la gejia de Sèn Jan Batista, "La Pieif", avisa l zenter religious de la ''plebs'', de la jent, de duta la val de Fascia. La gejia de Sèn Jan, che la é stata fata sù a la fin del 1400, l'é stat la gejia mère de duta la gejies federèles de la Comunità de Fascia per la gran festes religiouses e per l batum. L frabicat l'é de stil gotich, da mont con n ciampanil aut e spiz. Daìte, te l'abside, se pel veder doi gregn parees con depenc a fresch che fèsc referiment a la scola tiroleisa, e sun un de chisc, che l'é de l'an 1498, l'é depent sù scenes de vita de Sèn Jan. L'utèr l’é de stil neogotich e l’é stat fat presciapech a la fin de l'Otcent.

Semper te la frazion de Vich se pel veder n santuarie te la gejia de Sent'Ugèna, senta patrona de Fascia. L prum document che zertifichea che l'é en esser chesta gejia l'é del 1237, ma la é stata sagrèda del 1452. Enlongiajù la gejia de Sent'Ugèna, l'é logà la picola gejiola de Sèn Moriz che podessa esser l frabicat religious più veie de duta la val de Fascia amò en esser anchecondì.

==Poza==
[[File:Pozza di Fassa.jpg|thumb|left|Poza]]
[[File:Museo Ladin de Fascia 01.jpg|thumb|left|Museo Ladin de Fascia]]
La frazion de [[Poza]] (inom che vegn cà dal latin ''puteus'', poz) l'à 2.279 sentadins (ai 31.12.2017) e la é loghèda te la pèrt più lèria e zentrèla de Fascia, a 1.325 m.s.l.m.

Te la frazion de Poza l'é la senta de [[L Istitut Cultural Ladin “majon di fascegn”]], chela del [[Museo Ladin de Fascia]], ma Poza l'é ence la senta del [[Comun general de Fascia]] e de la [[Scola Ladina de Fascia]]. 

Te la frazion de Poza, se se se vèrda dìntorn, se pel se goder i bie bosć de la Mont da Poza, te chela che se pel jir co l'auto enscin te Saŭch e Tieje, olache se pel amò veder sacotenc "baic" e "tieje" che, chi egn, i vegnìa duré desche depojit per l fegn e desche majon per la sajon da d'istà per chi che jia sa mont a fèr fegn o a monteèr co la besties. Da la man a nord se pel veder l grop del [[Saslonch]], e a ovest se pel se goder i spic del [[Larsech]].

Paa la speisa jir a veder ence l frabicat "La Torn", (la tor), olache ades l'é ite na cèsa, che l'à na strutura a cadrat con spionaes: l'é l soul ejempie de fortificazion veia en esser te val (XVI secol).

L'é ben fat segnalèr che sul tegnir de Poza l'é na fontèna idrosolforousa, cognosciuda ja te l'età de mez, durèda jà enlouta per varir da la malaties de la pel e del fià bianch.

Del 1926 l comun de Poza l'é stat tout jù e sie tegnir l'é stat metù apede chel del comun de Vich, dò, del 1952 l comun l'é stat metù sù endodanef jontan ite ence l tegnir de l'ex comun de [[Perra]], cognosciù anchecondì co l'inom de Pera o Pera de Fascia.

==Auter frazions==
Etres lesc dassen particolères che l'é ben fat recordèr e che fèsc pèrt del comun de Sèn Jan l'é:
*Valongia (dal latin ''vallis longa''), che l'é dalonc 1,5 km da Vich Tamion (fazile dal latin ''Tubulatum'', frabicat de brees de legn, donca "[[Tobià]]" per ladin) che l'é dalonc presciapech 4 km da Vich;
*Pèra (dal latin ''petra'', pera) toponim che fazile l vegn cà da n gran peron logà jù enlonguiajù l'hotel Rizzi, che l'é dalonc 1 km da Poza;
*Meida che l'é da la man cencia de la Veisc a Poza;
*Roch e Muncion che i é sora Pera.
{{Comun general de Fascia}}

[[Categoria:Comuns dla provinzia de Trent]]
