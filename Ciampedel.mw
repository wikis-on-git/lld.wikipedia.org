{{Fascian}}{{Infobox comun talian
|Inom luech        = Ciampedel
|Blason            = Campitello di Fassa-Stemma.png
|Stat              = [[Talia|Tèlia]]
|Region            = [[Trentin-Südtirol|Trentin-Sudtirol]]
|Provinzia         = [[Trentin|Trent]]
|Comunité          = [[Fascia|Comun general de Fascia]]
|Nord              = 46°28′35.94″N 
|Ost               = 11°44′27.85″E
|Auteza            = 1 448
|Souraspersa       = 25,02
|Abitanc           = 729
|Data abitanc      = November 2017
|Densité           = 29,13
|Frazions          = Pian, Cercenà
|Codesc postal     = 38031
|Prefis telefonich = 0462
|Ombolt            = Ivo Bernard
|Onn ombolt        = 10.05.2015
|Mapa              = Map of comune of Campitello di Fassa (province of Trento, region Trentino-South Tyrol, Italy).png
|Plata internet    = http://www.comune.campitellodifassa.tn.it/
|}}

'''Ciampedel''' (''Campitello di Fassa'' par [[talian]]), l'é n comun de 729 abitanc de la [[Trentin|Provinzia autonoma de Trent]] te la [[Fascia|Val de Fascia]].

[[File:Campitello (Val di Fassa).JPG|thumb|left|Panorama de Ciampedel]]
Sie inom ladin l vegn cà dal latin ''campus'', ciamp; l paìsc l'é a 1.448 m.s.l.m. e l'à 730 sentadins (ai 31.12.2017). 

L paìsc l'é logà japede l [[Col Rodela]], cognosciù ence desche "Barcon de la [[Dolomites]]", a cajon del bel panoram che se pel se goder da colassù. Sun Rodela se rua da Ciampedel sù, tras l modern impiant portamont. Da la man a nord-ovest se veit l grop dolomitich del [[Saslonch]] e a nord est la bela crepa de [[Sas Pordoi]], l [[Sela]] e la [[Marmolada|Marmolèda]]. 

Paa la speisa jir a pe te [[Val Duron]], con sie bie pré e fiores; Duron l'é la valèda che spartesc l grop del [[Ciadenac]] e chel del [[Saslonch]]. Te chest raion chi da Ciampedel i mena scialdi la besties sa mont e i và a a fèr fegn, e da da chiò ponta via l troi che mena aló da la crepes de la Mont de Sousc, percors preistorich de coleament e de barat comerzièl co la jent de [[Sousc]], [[Ciastel (BZ)|Ciastelrot]] e [[Tires]]. 

La gejia parochièla, dedichèda a Sèn Felip e Giacum, l'é una anter cheles più veies de la val de [[Fascia]], e la vegn nominèda per la pruma outa te n document del 1245. Del 1525 la é stata fata sù aldò del stil gotich atuèl. Sul parei da la man a sud de la gejia, apede a duc i depenc a fresch, l'é stat depent n gran Sèn Crestofol (1689).

Na carateristica frazion da mont, stravardèda dal pont de veduda urbanistich e ambientèl, l'é Pian, vila logèda soravìa Ciampedel, a 1540 m s.l.m. 

Ciampedel l'é stat l prum zenter turistich-alpinistich de Fascia, con i Hotìe "Mulino" e "Agnello d'oro".

Paìsc de nonzech tel mond scientifich internazionèl (vedù l gran valor geologich che à chest lech), endèna la seconda metà de l'Otcent l'é doventà l lech de departida de sacotanta esplorazions su la Dolomites. 

==Vocabolar dl ladin leterar==
[[File:Vocabolardlladinleterar.pdf|page=193|thumb|100px|left]]
<b>Ciampedel </b>6 1858 <i>Tschanpödel </i>(ZacchiaGB, DescrizionFascia1858*:4) <br>
grd. Ciampedel fas. Ciampedel bra. Ciampedel amp. Campitello LD Ciampedel<br>
<b>topon. </b><br>
<i><b>comune  nell’alta  val  di  fassa,  in  trentino </b></i>(grd. F 
2002, fas. R 1914/99; DLS 2002; DILF 2013, amp. DLS 2002, 
LD DLS 2002) Ⓘ Campitello di Fassa Ⓓ Campitello im 
Fassatal ◇ <i><b>a) l più bel scito de la Val de Sora, Ciampedel </b>
il più bel sito della Val dö sora, Tschanpödel </i>ZacchiaGB, DescrizionFascia1858*:4 (bra.).
{{Comun general de Fascia}}
[[Categoria:Comuns dla provinzia de Trent]]
