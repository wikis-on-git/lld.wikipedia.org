[[File:Josef Kostner tla dlieja da Sacun.JPG|thumb|Kostner tl 2012]]'''Josef Kostner „da Stlujuc“ ''' ([[Urtijëi]], 11 agost [[1933]] - Urtijëi 10 lugio [[2017]]) fova na persona d’[[ert]] y de [[cultura]] dut ntëur.

== Vita ==
Josef Kostner ie nasciù a Urtijëi l ann 1933, te na tradiziunela [[Scultëures de Gherdëina|familia de scultëures]]. Josef nstëss semiova bele da pitl de deventé n bon scultëur y bele cun 9 ani al fat si prima cripl. Ma do la scola elementera, mpede pudëi jì ala [[Scola d'Ert Urtijëi|scola d’ert]] y gor inant te na academia, al messù jì te berstot dl pere per de na man a mantenì la gran familia. Te si ani da jëunn patëscel dastramp, sota l’educazion dura da ntlëuta. Ël nstëss dij: ''„Mé la nuetes y la dumënies fova a mi disposizion. Tlo pudovi me dé ju cun mi ideies y mparé inant. Suënz desseniovi y fajoi modelieren nchina tert tla nuetes.“''

=== De viers dl ert ===
Ël ova 17 ani canche l ova metù ora l prim iede tl circolo de Urtijëi. Ël fova cumëmber de chësta Lia che à[?]. Plu inant ovl metù su cun autri   la grupa Ruscel. L ann 1960 iel unì tëut ite tla [[scola d’ert de Sëlva]], a nsenië [[scultura]].

=== Josef Kostner [[scultura|scultëur]] ===
Per se destaché mo de plu dal lëur artejanel de [[Gherdëina]], al crì ora de lauré tla mauta y tl peton. Cun chisc elemenc se sentivel ënghe te si vijion artistica plu liede de crië. Te si prim ani d’artist se al dantaldut dà ju cun l studie dla formes dla natura. Cun l tëmp devënta si scultures plu scëmples, cun linies plu tleres. Permò te n terzo mumënt vën ora defin si nteres per la persona, jan a crì sot te si ana y sentimënc <ref>Biografia scrita da Georg Demetz publicheda tl Liber http://www.josefkostner.com/ita/biografia.php </ref>.

''“Per vester scultëur muessen avëi n gran savëi dla forma, perchël iel bon che n se debe ju cun dut ciche ie tridimensiunel, cosses dla natura y cosses criedes dala persona, dala criazions dla preistoria nchin al’operes plu rafinedes de nosc tëmp. Ie son for jit curiëus ncantëur ti bòsc, enes alalongia cunscidran i museums dla gran ziteies europeiches, for inò cialan y studian, chiran y dessenian, tulan su dut ciche udove te mi mënt”.'' Josef Kostner<ref>scrit persunel de Josef Kostner publica tl liber "Oltre ogni soglia"</ref>

=== Josef Kostner [[dessëni|desseniadëur]] ===
Sce si scultures ie plëines de energia, che datrai semea ulëi stlupeté ora da si formes, po ie si grafiches mo plu muvimentedes. Ënghe tla grafica iel stat te Kostner n svilup, che mostra for plu temperamënt. Tl prim, su per i ani 70, desseniovel cun ngrum de linies, che ne lascia nia udëi bën l nteurvia dla figura. Ma cun i ani devënteles for plu tleres, ne mustran deguna  melsegurëza <ref>Biografia scrita da Georg Demetz publicheda tl Liber http://www.josefkostner.com/ita/biografia.php</ref>.

=== Josef Kostner [[scritëur]] ===
La ntraunides y esperienzes di puere ani te si jeunëza y l mudamënt do la [[segonda viera mundiela]] cun l bensté d’aldidancuei, ie i argumënc de si poejies. L ie poejies cun puecia paroles, ma cun na bravura de savëi dì cun puech, n grum. Cun na cërta ironia vëniel tëut ca i granc che cumanda cun si scioldi. Da l’autra pert ti cëlel cun mpue de desplajëi ala [[cultura ladina]], ala [[lingaz ladin|rujeneda dl’oma]] y a si ncësa, che vën dunfrì su al bensté.

De valor per la toponomastica de [[S. Christina]] y [[Sëlva]], ie stat, che ël à scrit su per tëmp duc i inuemes. Damandan do y do longia nrescides al abinà su inuemes de [[mont|luesc da mont]], [[tëmpla|preies]] y mejes. 

''“Son jit dis ntieres su per montes y valedes per damandé do i inuemes a vel paster. Chisc fova per me de gran valores da messëi stravardé. Perchël me ei for fat dainora a udëi la nosta tiera y cultura che muessa uni sacrificheda ai scioldi“.'' J.K.<ref>scrit persunel de Josef Kostner publica tl liber http://www.josefkostner.com/ita/biografia.php</ref>

''“Cun uedl critich ti à l artist nce cialà ala sozietà de al didancuei che à dat su ideai y valores. Si scultures plëines de forza, si dessënies cun ch’la persones zaredes n tòc da si tëmes y si scric taienc ie nsci n spiedl de si esperienzes de vita. L ie si maniera de udëi l mond, ma tl medem tëmp nce n amunimënt y n nvit a pensé do sun i drë valores dla vita”.'' <ref>comunicat stampa per la mostra dal Circolo 2010 scrit da Tobia Moroder https://it.circolo.org/blog/page/11</ref>

== Lëures ==
<gallery>
Josef Kostner -Quiete- 1972.tif|''Chiet''
Josef Kostner Galerie Maier Innsbruck 2012.jpg|Josef Kostner tla  Galerie Maier a [[Dispruch]]
Josef Kostner Plastik in Possagno.jpg|Scultura a [[Possagno]]
Josef Kostner Skulptur im Messner Mountain Museum Schloss Firmian.jpg|Josef Kostner cun [[Reinhold Messner]]
Josef Kostner Skulpturen auf der Art Austria, Leopoldmuseum Wien 2013.JPG|Scultures metudes ora a [[Viena]] tla Art Austria
</gallery>

== Premi ==
* Mostra nazionela a [[Roma]] sun l tema dla cripl 1°pest 1964
* Cuncors per l Istitut Artigianelli [[Reggio Emilia]] 2° pest 1965
* „Der menschliche Kopf in der Skulptur“ Innsbruck 1° pest 1966
* Internationaler Kleinplastikwettbewerb, Innsbruck  3° pest 1981

== Publicazions ==
* (Josef Kostner): ''Planta de [[Resciesa]].'' Calënder de Gherdëina 1960, Union di Ladins, Urtijëi 1959, p. 111.
* J.K. (Josef Kostner): ''Artistc de Gherdëina.'' Calënder de Gherdëina 1974, pl. 32.
* Josef Kostner:'' Teles che n cuntova zacan te Gherdëina''. Calënder de Gherdëina 1974, pl. 49.
* Josef Kostner, [[Gilo Prugger]]: ''Planta danter i ruves de Cuecenes y [[Ncisles]].'' Calënder de Gherdëina 1967, Union di Ladins, <u>Urtijëi</u> 1966, p. 93.
* Josef Kostner, Gilo Prugger: ''Cherta de Frea y ujinanza.'' Calënder de Gherdëina 1970, Union di Ladins, <u>Urtijëi</u> 1969, p. 92.
* Josef Kostner: ''Cherta de Ciandevaves y de Ciandepinëi.'' Calënder de Gherdëina 1974, Union di Ladins, <u>Urtijëi</u> 1973, p. 124-125.
* ''Cun Lizënza.'' Istitut Ladin Micurà de Rü, San Martin de Tor 2007. ISBN 9788881710706 (poesies).
* ''Zacan cuntovi.'' Istitut Ladin Micurà de Rü, San Martin de Tor 2010. ISBN 9788881710881 (cuntedes).

== Notes ==
<references/>
== Bibliografia ==
* Die Presse/Österreich „Wohlstand vertreibt die Kunst“ Christian Sotriffer 20.10.1971.
* Ilse Glaninger: ''Tiroler Bildhauer: plastisches Schaffen in Nord-, Süd- u. Osttirol.'' 2. Auflage, Wort und Welt Verlag, Innsbruck 1979, ISBN 385373037 X, pp.&nbsp;100–101 e 271 (Tudësch).
* Claudio Gualandri: ''Artisti Gardenesi'',  Adige  12.12.1981. 
* Walter Belardi: ''Josef Kostner'' da: ''Poeti ladini contemporanei.'' Consiglio Nazionale delle Ricerche eDipartimento di Studi Glottoantropologici dell'Università di Roma "La Sapienza", 1985  ISSN 03929361. pp.&nbsp;97–103.
* Francesco Butturini: ''Scultura Josef Kostner'' Contemporart Edizione Ghirlandina Novantola Modena  1995.
* Monografia Josef Kostner de Francesco Butturini Edizione Ghelfi Verona1995
* Presenze Oggi, Testimonianze topiche nelle arti della visione - centro Culturale "C. Trevi" Bulsan 1999
* Tiroler Kulturzeitschrift - Das Fenster - „Das Tiroler Porträt, Josef Kostner“ scultëur, moler y desseniadëur, Wolfgang Pfaundler 2000
* Catalog di dessënies de Josef Kostner - Ilse Thuile, Lara Toffoli, Siglinde Hirn – sustenì dala Provinzia de Bulsan 2000
* Arte Triveneta Volume 2, metu adum da Ottorino Stefani Edizione d’Arte Ghelfi Verona 2006
* Dolomit - Antologia Ladina - EVE Verlag Landeck 
* Arte Italiana Contemporanea - Editrice ,,La Ginestra“ Firenze 2008
* [http://www.josefkostner.com/ita/biografia.php Monografia Josef Kostner – cura da Francesco Butturini y Luigi Meneghelli - Edition Ghelfi, Verona 2010] 
* Peter Weiermeier, Karl Kraus (curatori), ''Figur, Eine Geschichte der Skulptur in SüdtirolTirol/Trentino nach 1945 Festung Franzensfeste'', catalogo della mostra, Athesia 2011. pp.&nbsp;13 e 68-71 (Tudësch).
* [https://www.parnass.at/archiv?key=Edith%20Schlockner&page=2 PARNASS, “Mit geballten Fäusten” Josef Kostner – metu adum da Edith Schlocker 2014]
* ART Map "Bei den Hergottschnitzern vom Grödental" metu adum da Carsten Probst 2018
* [https://www.altoadige.it/cultura-e-spettacoli/oltre-ogni-soglia-il-trentino-celebra-josef-kostner-1.2214166 “Oltre ogni soglia”, metu adum da Mario Cossali y Remo Forchini - Isera/Rovereto 2019]

== Weblink ==
* https://www.altoadige.it/cultura-e-spettacoli/oltre-ogni-soglia-il-trentino-celebra-josef-kostner-1.2214166

* http://www.josefkostner.com/ita/biografia.php

* https://www.parnass.at/archiv?key=Edith%20Schlockner&page=2

* https://it.circolo.org/blog/page/11
* [https://archive.org/details/ladinischen/page/n647 Bernardi, Videsott p.635]


==Wikiversity==
[[v:it:Josef Kostner|Josef Kostner]]

{{DEFAULTSORT:Kostner, Josef}}
[[Categoria:Uem|Kostner, Josef]]
[[Categoria:Artist|Kostner, Josef]]
[[Categoria:Scultëures de Gherdëina|Kostner, Josef]]
[[Categoria:Persona ladina‎|Kostner, Josef]]
[[Categoria:Scritëures de Gherdëina|Kostner, Josef]]
[[Categoria:Urtijëi|Kostner, Josef]]
