{{Infobox artist
|Inuem                  = Hermann Moroder 
|Auter inuem            = Hermann da Jumbiërch
|Foto                   = Martiner.jpg
|Descrizion foto        = Crist dl Mont dl Aulif  tla [[curtina de Urtijëi]], fossa Martiner.
|Nasciù/da              = Urtijëi 3 de auril 1889
|Mort/a                 = Urtijëi 27 de lugio 1969
|Suplì/da               =  
|Educazion              =  
|Cunesciù/da per        =  
|Operes cunesciudes     = Crist tl Getsemani tla curtina de Urtijëi
|Muvimënt               = 
|Uem/fëna               = 
|Firma                  = 
}}
{{Gherdëina}}
 
'''Hermann Moroder''', nce ''Herman da Jumbiërch'' (* 3 deauril 1889 a [[Urtijëi]];† 27 de lugio 1969 a Urtijëi) ie stat n [[scultëur]] de [[Gherdëina]]. 
== Biografia ==
Nasciù sa [[Jumbiërch]] mut de [[Felizita Unterplatzer Moroder|Felizita Unterplatzer]] y [[Josef Moroder Jumbiërch|Sepl Moroder]]. Do avëi finà la Scola d’Ert tl 1903 ie-l ruà sciche [[Caiot|caiot]] tla berstot sa [[Lenert]] ulache laurova si jurman [[Rudolf Moroder]] y [[Ludwig Moroder |Ludwig Moroder di Mëune]].

L ie jit a fé saudé a [[Dispruch]] per trëi ani tl 1910 y tla [[Pröma Gran Vera|prima viera mundiela]] iel stat sciche "Kaiserjäger" tla [[Galizia]] y sula front dl sud.

Do la viera iel stat per doi ani pra la firma "Gebrüder Moroder" de si berba a [[Offenburg]]. Tl 1926 al fat su si berstot y ie stat moster de truepes scultëures de Gherdëina. Ël fajova de gran sanc y belau duta si sculturis jiva pra si fra Alfons a Miwaukee ulache l fova jit a sté.

Ël ie stat fundadëur tl 1958 cun Robert Moroder presidënt, [[Raimund Mureda]], Heinrich Moroder-Doss, [[Alex Moroder]], [[Luis Piazza]], [[Gilo Prugger|Vigil Prugger]] dl [[Museum Gherdëina]]<ref>Karlheinz Mureda: ''Bera Robert Moroder, na vita per l Muséum de Gherdëina''. [[Calënder de Gherdëina]] 2007, pl 49 (foto prim da man ciancia).</ref>.
Hermann Moroder ie stat n gran culezionist de pavëi che ie sën da udëi tl Museum Gherdëina.
L à  sunà 55 ani l flaut pra la mujiga d’Urtijëi y ie stat giut pra l cor de dlieja di luech.
Da si pere ovel arpà l meje da [[Fëur, Piz Dessëura|Fëur]], tl ridl Piz Dessëura, a Urtijëi <ref>C.M. (Christian Moroder): ''Resciesa''. Calënder de Gherdëina 1960, pl. 57-59.</ref>.

== Lëures ==
Si leures ié da udëi te dliejes a [[Milwaukee]], [[Detroit]], [[Rochester (Minnesota)|Rochester]], [[Chicago]], [[Indianapolis]], [[Pittsburgh]], [[Quebec]], [[Ottawa]] y tla Talia a [[Roma]], [[Sesto S. Giovanni]] y tla dlieja de Sant Antone a [[Trent|Trënt]].
* Madona de Lourdes tla pelda sal Zot (la cësa ulache l stajova daujin a Lenert) dl 1954; ex voto per grazies recevudes de Fonjo (si fra) y Hermann Moroder<ref>''Peldes te Gherdëina''. [[Calënder de Gherdëina]]  1961, pl. 76.</ref>.
* Crist dl Mont dl Aulif  tla [[curtina de Urtijëi]], fossa Martiner.
* Pëtler, fat da jeun, tl Museum Gherdëina.

== Mostres ==
* Gauausstellungen Tirol-Vorarlberg a [[Dispruch]] 1940-1944. Hermann Moroder a metù ora tl 1943 y 1944 pra chësta mostra adum cun [[Raimund Mureda]] (Moroder), [[Albino Pitscheider]], [[Vinzenz Peristi]], [[Otto Moroder]], [Siegfried Moroder]] y Engelbert Perathoner<ref>[https://www.helmuth-oehler.at/userfiles/downloads/Helmuth%20Oehler,%20Skulptur%20im%20Nationalsozialismus%20in%20Tirol.%20Ein%20Überblick,%20Innsbruck%202018..pdf Helmuth Oehler: ''Skulptur im Nazionalsozialismus in Tirol. Ein Überblick''. Da Wolfgang Meighörner (Hrsg.): ''Zwischen Ideologie, Anpassung und Verfolgung. Kunst und Nationalsozialismus in Tirol''. Catalog dla mostra tl Landesmuseum Ferdinandeum a Dispruch 2019 pl. 164-179 (tudësch).]</ref>. Si lëures ova chisc tituli: "Mutter und Kind“, „Bäuerin mit Kind“ y „Mein Bruder“<ref>[https://arge-ns-zeit.musikland-tirol.at/content/mosaik-des-kulturlebens-im-ueberblick/zusammenfassung-1944/1944_-iii_quartal/ ''Heimatliche Kunstblüte im fünften Kriegsjahr Unsere Künstler im Rahmen der Gau-Kunstausstellung Innsbruck 1944'' da: Bozner Tagblatt dl 28 de lugio 1944, pl. 3.]</ref>. 

== Notes ==
<references/>
== Cëla nce ==
* [[Scultëures de Gherdëina]]

== Bibliografia ==
* [[Edgar Moroder]]: ''Bera Hermann Moroder da Jumbierch †''  Calënder de Gherdëina 1970, pl. 52-54 (foto dl artist).
* ''Die Moroder, Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung – Geschichte – Biographien – Anhang. Beitrag zur tirolischen Familienforschung'' – Eigenverlag St. Ulrich in Gröden 1980, pl. 276-278 [http://www.moroderfamily.com/ld/libri Liber Moroder online PDF].

[[Categoria:Uem|Moroder, Hermann]]
[[Categoria:Scultëures de Gherdëina|Moroder, Hermann]]
[[Categoria:Ert|Moroder, Hermann]]
