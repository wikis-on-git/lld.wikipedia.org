{{Gherdëina}}[[File:Rudolf_Moroder_Lenert_1905_ca.jpg|miniatura|Moroder tl 1905]]
[[File:Portrait_Rudolf_Moroder.jpg|miniatura|N pultré, desëni de Rudolf Moroder]]
[[File:Elisabeth_of_Hungary_Moroder.jpg|miniatura|Santa Elisabeta y pëtler de Rudolf Moroder depënta da [[Christian Delago]]]]
[[File:Cripl Rudolf Moroder Lenert.jpg|miniatura|alt=Cripl che Rudolf Moroder ova fat sciche scincunda da noza per si nevicia Josefine Leimstädtner tl 1910. La cripl ie depënta da Josef Moroder Jumbiërch.|Cripl che Rudolf Moroder ova fat sciche scincunda da noza per si nevicia Josefine Leimstädtner tl 1910. La cripl ie depënta da Josef Moroder Jumbiërch.]]
'''Rudolf Moroder Lenèrt''' (* [[26 de jenè]] [[1877]] a [[Urtijëi]] ; † [[22 de dezëmber|22 de  dezëmber]] [[1914]] a Radłów, Galizia) ie stat n [[Scultëures de Gherdëina|scultëur ladin]] per ert sacra te [[Gherdëina]] y a [[Offenburg]] (Baden).

Rudolf Moroder fova n mut de Marianna Moroder sor de [[Josef Moroder Jumbiërch]] y de [[Franz Moroder]] che stajova tla [[Lenert|cësa Lenert]] a Urtijëi.
Rudolf à maridà Josefine Leimstädtner de Maran y à abù trëi mutans/ons Rudolf, [[Siegfried Moroder|Siegfried]] y [[Annemarie Moroder |Annemarie]].

Do che l fova stat lerner de Anton Runggaldier (Tone da Passua) a Urtijëi, ie Rudolf jit sciche fant tla berstot de [[Francësch Tavella|Franz Tavella]].  Da saudé iel stat cun i Kaiserjäger a Viena ulache l a pedú ji do a si nteresc tl ert. Tl 1902 ova l pere Franz lascià njenië tla cësa na berstot de scultura per Rudolf. Do l 1903, uni tant, y dal 1912 al 1914 iel stat ala direzion dl gran atelier (ex Franz Joseph Simmler) che Franz Moroder ova cumprà a Offenburg. 
Iló fòvel 40 lauranc, danter scultëures, tistleri, moleri, desseniadëures. Te chësta univel fat de gran auteresc, sanc y d’autri lëures per la dliejes dla Germania, y Rudolf fajova tan che duc i modiei.

Do che fova rot ora la viera l ann 1914 contro la Serbia, ova nce n 20 lauranc de chësta berstot messù lascé de lauré y jì a fé i saudeies, ajache nce la Germania ova detlarà viera ala Serbia.
Ntlëuta messova duc i ëi fé la naia a Dispruch (n valguni monce per 3 ani). Rudolf ova messù jì d’agost dl 1914 a fé chësta (l fova pu bele viera).
Ala fin de chël mëns fòvel ruvà tl Trentino a Vermiglio (Val di Sole) a fé l saudé. Da chësc luech demez, ovel purvà suvënz tres si pere Franzl de Lenert, y nce pra l’autoriteies diplomatiches y dl militer de pudëi jì n valgun dis a Offenburg a lauré, ma nianca cun chisc ne iel stat bon de arjonjer si gran speranza.
Ai 5 de dezëmber iel unì trasferì a Mezzolombardo y n trëi dis do fòvel bele ruvà tla front dla Galizia da ulache l à mandà na cherta a cësa ai 9 de agost 1914 cun si cumpanies saudëies (Kaiserjäger) firmeda da Wilhelm Moroder da Jumbiërch, da Ferdinand Stuflesser y da si fredesc Pepi y Johann. Chisc doi ultimi ie puech do tumëi <ref> [http://www.moroderfamily.com/book-moroder-2/the-moroder-book-two.pdf Njonta al liber  “Die Moroder” 1980,  pl. 112-113.]</ref>.
Rudolf Moroder ie sta mazá dai [[rusc]] cun baionet ai 22 de dezëmber 1914 adum cun autri saudëies austriacs tla Galizia y ie suplì a Radłów.
== Lëures de Rudolf te Gherdëina ==
* Santa Lisabeta tla [[dlieja de San Durich]] a Urtijëi dl 1900.
* San Piere tla tla dlieja de San Durich 1907.
* Gran cripl cun passa 50 figures zipledes duneda ala fëna per la noza dl 1910 (culezion privata a Urtijëi)<ref>Elfriede Perathoner Bergmeister: Grödner Krippenschnitzkunst. Folio Verlag Wien/Bozen 2004, ISBN 3 85256 279 1. Pl. 65-69 (tudësch).</ref>.
<gallery>
Saint with child Rudolf Moroder.jpg|Model de gips per San Antone
Gipsmodell für Altarengel des Rudolf Moroder.jpg|Model de gips per n angiul
Saint-Peter-R.Moroder.jpg|Statua de San Piere de Rudolf Moroder 1907, tla  dlieja de San Durich a Urtijëi 
</gallery>
== Notes ==
<references/>

== Bibliografia ==
* Cirillo Dell’Antonio: ''Artisti ladini 1580–1939. Cristiano Trebinger, Melchiore Vinazer, Domenico Moling, Valentino Rovisi, Domenico Mahlknecht, G. Battista Pettena, Ferdinando Demetz, G. Battista Chiocchetti, Francesco Tavella, G. Moroder-Lusenberg, Giuseppe Iellico, Rodolfo Moroder''. Ed. della Scuola D'Arte, Trento 1951 (talian).
* [[Adele Moroder|Adele Moroder de Lenert]]: ''N memoria de Rudolf Moroder de Lenert do 50 ani che 'l ie tumà tla gran viëra mondiela 1914''. Calënder de Gherdëina 1965, Union di Ladins de Gherdëina, Urtijëi 1964, pl. 29–31.
* E. Egg: Moroder(-Lenert) Rudolf. Österreichisches Biographisches Lexikon 1815–1950 (ÖBL). Band 6, Verlag der Österreichischen Akademie der Wissenschaften, Wien 1975, ISBN 3-7001-0128-7, pl. 377.
* [[Edgar Moroder]]: ''Die Moroder. Ein altladinisches Geschlecht aus Gröden-Dolomiten. Vom 14. bis zum 20. Jahrhundert. Ursprung – Geschichte – Biographien – Anhang. Beitrag zur tirolischen Familienforschung''. Urtijëi 1980, p. 246–249 [http://www.moroderfamily.com/ld/libri Liber Moroder] (tudësch).
* CM (Christian Moroder): ''N lecord dl scultëur Rudolf Moroder de Lenert 80 ani do si mort''. [[Calënder de Gherdëina]] 1994, Union di Ladins de Gherdëina, Urtijëi  1993, pl. 16–38.
* Elfriede Perathoner Bergmeister: ''Grödner Krippenschnitzkunst.'' Folio Verlag Wien/Bozen 2004, ISBN 3 85256 279 1. Pl. 65-69 (tudësch).
* Werner Scheurer: ''Die Moroder-Altäre der St. Antonius-Kirche in Schuttertal''. In: ''Geroldsecker Land'' 51, 2009, pl. 31–38 (tudësch).
* Annette Wagner-Wilke: Moroder-Lenèrt, Rudolf.  Allgemeines Künstlerlexikon. Die Bildenden Künstler aller Zeiten und Völker (AKL). Band 90, de Gruyter, Berlin 2016, ISBN 978 3 11 023256 1, pl. 524 (tudësch).

== Cunliamënc ==
* [[Commons:Category:Rudolf Moroder|Lëures de Rudolf Moroder sun Commons]]
* [https://web.archive.org/web/20160316093451/http://lusenberg.com/rudolph/rudolph.html Lëures de Rudolf y notizies de si vita]

{{DEFAULTSORT:Moroder, Rudolf}}
[[Categoria:Uem]]
[[Categoria:Scultëures de Gherdëina]]
[[Categoria:Artist]]
[[Categoria:Persona ladina]]
[[Categoria:Urtijëi]]
