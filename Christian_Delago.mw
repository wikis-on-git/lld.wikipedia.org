{{Gherdëina}}
{{Infobox artist
|Inuem                  = Christian Delago  
|Auter inuem            = Cristl (dl) Tuene
|Foto                   = Saint Elisabeth group Rudolf Moroder detail.jpg
|Descrizion foto        = Santa Lisabeta tla Dlieja de Urtijëi depënta da Christian Delago
|Nasciù/da              =  25 de dezëmber 1868
|Mort/a                 =  1955 
|Suplì/da               =   
|Educazion              =  
|Cunesciù/da per        = 
|Operes cunesciudes     = Santa Lisabeta
|Muvimënt               = 
|Uem/fëna               = Josefine Schmalzl (1875-1948) muta de [[Maria_Ursula_Welponer#Franzl de Ianesc Marienheim|Franzl de Ianesc]].
|Firma                  = 
}}

'''Christian Delago''', nce Cristl Delago (dl) Tuene (* [[25 de dezëmber]] [[1868]]; †[[1955]]) fova n moler y hotelier de [[Urtijëi]].
== Biografia ==  
L à maridà Josefine Schmalzl (1875-1948) muta de [[Maria_Ursula_Welponer#Franzl de Ianesc Marienheim|Franzl de Ianesc]].

Si lëur depënt plu cunesciù ie la Santa Lisabeta dl 1900, zipleda da [[Rudolf Moroder|Rudolf Moroder Lenert]] da udëi tla [[Dlieja de San Durich|dlieja de San Durich]] a Urtijëi<ref>Calënder de Gherdëina 1985, pl. 24.</ref>.
Una de si sculées fova [[Mili Schmalzl]].

Christian Delago fova nce [[Ferlëigher|ferlëigher]]. Tl cunliamënt dl Catalogo Beni Culturali ie da udëi lëures che univa da si butëiga<ref>[https://catalogo.beniculturali.it/search?query=delago Catalogo Beni Culturali - Lëures dl ferlëigher Christian Delago.]</ref>

Tl ann 1900 à Christian Delago giatà diretamënter da Viena la lizenza de giaurí la ustaria Madonna a Urtijëi, che do cin ani ie deventeda Hotel Dolomiti Madonna. L hotel Madonna vën pona arpà da si muta Melitta y dopro dal mut de Melitta Tschuki Kerschbaumer<ref>''Calënder dl mensc (La ustaries da plu da giut)''. Calënder de Gherdëina 2002, pl. 27</ref>.
Dal 1907 al 1909 fovel presidënt dla Lia dl turism de Urtijëi<ref>Jolanda Senoner: ''125 ani de turism a Urtijëi, 1885-2010.'' Calënder de Gherdëina  2011, pl. 125.</ref>.

L fova un di primes che sunova la vidula te Gherdëina<ref>Calënder de Gherdëina 2004, pl. 25.</ref>.
L ie stat nce capo dla mujiga de Urtijëi.

Christian Delago fova cumëmber dl ''Ladiner Verein'' a Urtijëi<ref>A.L. ([[Arcangiul Lardschneider]]): ''L calënder y l Ladiner-Verein''. Calënder de Gherdëina 13, pl. 32.</ref>.
Christian Delago ie nce stat un di 19 uemes che ova metà su la [[Union di Ladins de Gherdëina]] cun na senteda ai 19 de lugio 1945 te si hotel Madonna a Urtijëi<ref>[[Roland Verra]]: ''Storia dla Union di Ladins de Gherdëina dal 1945 al 1995''. Calënder de Gherdëina 1996, pl. 30.</ref>.

== Scric ==
Cristl Delago à ncé scrit poesies y prosa per l Calënder Ladin. 
* ''Per la fösta del 1908 a Urtisei''. [https://it.wikisource.org/wiki/Per_la_fosta_del_1908_a_Urtisei Da liejer tlo sun Wikisource.]<ref>''Per la fösta del 1908 a Urtisei''. Calënder de Gherdëina 1912, pl. 56–57</ref>.
* ''Pensieres''. <ref>''Pensieres''. Calënder de Gherdëina 1913, pl. 63–64.</ref>.
* ''Per amor del’oma'', scrit adum cun [[Franz Moroder |Franz Moroder Lenert]]<ref>''Per amor del’oma''. Calënder de Gherdëina 1914, pl. 56–65.</ref>
* ''Geshù Kristo i l fret''<ref>''Geshù Kristo i l fret''. Calënder de Gherdëina 1915, pl. 87–88.</ref>
== Notes ==
<references />
== Bibliografia ==
* Ildefons Perathoner: ''Parentela Delago''. Calënder de Gherdëina 1975, pl. 165. 
* [[Milia Insam Kostner|Milia Kostner]]: ''Bera Carlo Crepaz da Maidl''. Calënder de Gherdëina 1993, pl. 71 (pultret de Cristl Delago).
* Vinzenz Mussner: ''Bera Vinzenz Mussner sen. conta''. Calënder de Gherdëina 1994, pl. 162 (anedota sun Cristl Delago).
* Calënder de Gherdëina 2013, pl. 9 (foto de Christian Delago y la fëna cun l guant dala Gherdëina sun la slita).

{{DEFAULTSORT:Delago, Christian}}
[[Categoria:Uem]]
[[Categoria:Persones de Gherdëina]]
[[Categoria:Scritëures de Gherdëina]]
[[Categoria:Cultura ladina]]
[[Categoria:Ert]]
