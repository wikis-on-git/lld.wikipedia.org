{{gherdëina}}{{Infobox rujenedes
|Foto                     = Chineselanguage.svg
|Inuem                    = Cinesc
|Inuem natif              = '汉语/漢語,'' Hànyǔ ''o 中文,'' Zhōngwén
|Rujeneda de l'oma        = 1,3 miliarc de persones
|Region                   = [[Cina]], sud-est de l'[[Asia]]
|Familia 1                = Sino-Tibetan
|Familia 2                = Sintich
|Familia 3                = Cinesc
|Familia 4                = 
|Familia 5                = 
|Forma 1                  = Cinesc vedl
|Forma 2                  = Cinesc mesan
|Forma 3                  = 
|Forma 4                  = 
|Forma 5                  = 
|Formes standardisedes    = Mandarin Standard<br>Cantonesc Standard
|Dialec                   = [[Mandarin]], Jin, Wu, Gan, Xiang, Min, Hakka, Yue, Ping, Huizhou
|Sistem de scritura       = Carateri cinesc (tradiziunei y scëmpli)
|Rujeneda ufiziela te     = &bull;&nbsp; [[Mandarin]]: [[Cina]], [[Taiwan]], [[Singapur]]<br>&bull;&nbsp; [[Cantonesc]]: [[Hong Kong]], [[Macau]]
|Regulà da                = National Commission on Language and Script Work (Cina cuntinentela)<br>National Languages Committee (Taiwan)<br>Civil Service Bureau (Hong Kong)<br>Education and Youth Affairs Bureau (Macau)<br>Chinese Language Standardisation Council (Malaysia)Promote Mandarin Council (Singapore)
|ISO 639-1                = zh
|ISO 639-2                = zhi<br>bho
|ISO 639-3                = 
|Cherta                   = Map-Sinophone_World.png
}}L '''cinesc''' (''[[cinesc scëmpl]]'': 汉语, ''[[cinesc tradiziunel]]'': 漢語, ''[[pinyin]]'': ''Hànyǔ'' o ënghe ''scëmpl'' y ''tradiziunel'': 中文, ''pinyin'': ''Zhōngwén'') ([[Ladin gherdëina|gherdëina]]: ''cinesc'' o ''chinesc'', [[badiot]]: ''cinesc'', [[Ladin fascian|fascian]]: ''cineis'') ie na grupa de [[rujeneda|rujenedes]] che ruva dal ram sintich de la [[rujenedes Sino-Tibetanes]] y che vën rujenedes dai [[Han]] y da autra mendranzes te la [[Cina]], [[Taiwan]], [[Hong Kong]] y te autri luesc ora per l mond. Ntëur a 1,3 miliarc de persones (16% de l mond) rejona una o n'autra variazion dl cinesc coche rujeneda de l'oma.<br>
La variantes dl cinesc vën da la majera pert de si locutëures ududes coche dialec, ma ajache les ne ie nia da ntënder l'una da l'autra vënles te la [[linguistica]] ududes coche rujenedes desfrëntes. 
La majera varianta dl cinesc ie l [[mandarin]], che ie la rujeneda de l'oma de ntëur a 800 milions de persones (65-70% de i locutëures dl cinesc) y che ie la sëula varianta dl cinesc a vester ufiziela te la [[Republica populera de la Cina]]. La segonda majera varianta ie l Min (75 milions, per ejëmpl l [[Min Nan]]), pona  l Wu (74 milions, p.e. l [[shanghainesc]]), y l Yue (68 milions, p.e. l [[cantonesc]]). Chisc rams dl cinesc ne ie nia da ntënder danter ëi y si desfrënza ie da cunfrunté cun la  desfrënza danter l [[talian]] y l [[franzëus]].
L cinesc standard se basa sul dialet de Peking, che ie n dialet de la varianta dl [[mandarin]] y ie stat tëut coche rujeneda ufiziela tl 1930. L ie aldidancuei la rujeneda ufiziela de la  [[Republica populera de la Cina]] y de la [[Republica de la Cina (Taiwan)]], una de la cater rujenedes ufizieles dl [[Singapur]] y una de la sies rujenedes ufizieles de la [[Nazions Unides]].
L cinesc ne vën nia scrit cun n alfabet ma cun logograms, i carateri cinesc. Aldidancuei dal doi formes de chisc, l [[cinesc scëmpl]] y l [[cinesc tradiziunel]]. L cinesc scëmpl ie na forma scemplificheda de i carateri cinesc che ie stata nventeda dal guviern de la [[Republica populera de la Cina]] tl 1950 y che vën aldidancuei adurvà ilò y dal 1976 incà ënghe tl Singapur. L vën ënghe scialdi adurvà dala populazion cineja te la Malaysia.
L cinesc tradiziunel ie la forma de i carateri cinesc coche i univa scric bel da seculi incà y vën adurveda aldidancuei tl Taiwan, Hong Kong, Macau y da ngrum de cinesc te l'[[America]] y [[Europa]].



[[Categoria:China]]
[[Categoria:Lingaz]]
