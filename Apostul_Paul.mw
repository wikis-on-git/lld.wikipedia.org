{{Badiot}}
[[File:Rublev Saint Paul.jpg|thumb|San Paul Apostul]]

'''Paul de Tarso''', nasciü cun l’inom de '''Saul''' y consciü sciöche '''San Paul''' (Tarso, 5-10 do C.– [[Roma]], 64-67), é sté n scritur y teolog [[Cristianejim|cristian]]. Al ti vëgn ince dit “l’apostul di pagans<ref>Paul dá a se instës chësta definiziun te Rm 11,13 y Gal 2,8</ref>” y al é sté le maiú evangelisadú danter i pagans grecs y romans. Al n’á nia conesciü [[Gejú Crist|Gejú]] y te süa converjiun miracolosa sön la strada danter [[Ierusalem]] y Damascus, olache al jê por mëte man na porsecuziun di cristians, él deventé verc aladô de na löm dër sterscia cun laite la usc de [[Dî]] che ti dijô "Saul, Saul, ciudi me perseghitëies pa?" <ref>"[...] dai Ac di Apostui (9, 1-22)</ref> y spo varí da Anania, le surastant dla comunité cristiana de Damascus. Al á pordiché tla [[Giordania]], tla [[Grecia]] y tla [[Turchia]] y é mort sciöche martir tl medemo tëmp dl [[apostul Pire]] che al á conesciü. 

L’importanza dles operes de Paul tl svilup dla teologia cristiana é stada grandiscima y é gnüda surantuta dai maius studiá dl cristianejim cina tla [[storia moderna]]. Deperpo che i Vangeli cunta dla vita de Gejú, scrí Paul te sües Lëtres dl valur y dl significat dla pasciun, mort y ressoreziun de Gejú Crist.
==Notes==
<references />
==Wikidata==
[[d:Q9200]]
== Plates colegades ==
[[Cristianejim]]

'''Iadi de San Paul'''
<gallery>
File:Voyage Paul 1.png
File:Voyage Paul 2.png
File:Voyage Paul 3.png

</gallery>

