{{Gherdëina}}
[[File:Letztes_Abendmahl_Peter_Nocker_Gröden.jpg|miniatura|''L'ultima cëina zipleda da Nocker do Leonardo tla dlieja de Santa Cristina.'']]
'''Peter Nocker''' (* [[9 de merz]] [[1823]] [[Santa Cristina]]; † [[2 de lugio]] [[1880]] a [[Brixlegg]]) fova n scultëur de [[Gherdëina]].
Peter Nocker n mut de Marianna Pitscheider  y de Valentin Nocker ie nasciù sun l luech de [[Sabedin]].
Cun 22 ani al ziplà un de si lëures plu mpurtanc y cunesciui che ie ''L'ultima cëina'' zipleda do Leonardo da udëi tl presbitere dla [[dlieja de Santa Cristina]].
Adum cun l fra   Valentin  y cun  Franz Prinoth iel jit a [[Minca]] per fé la Cademia y l à nce laurà tla cun Joseph Gabriel Mayer for a Minca.

== Lëures ==
N vaguna figures de mutans zipledes da ël tl lën de [[linda]] ie states adruedes sciche  mostres per fé do truepa figures te mauta cueta.
L à ziplà truepes reliefs do pultrec, danter chisc chël de Johann Baptist Kirner, Caspar Kaltenmoser, Wilhelm von Kaulbach y ncë do la cunesciuda pitura „Ball auf der Alm“ de [[Franz von Defregger]].

Tla mostra a Minca "Ausstellung der Künste und Berufe 1876" al mustrà doi reliefs fac do dessënies de [[Albrecht Dürer]]  „Wappen mit dem Hahn“ y „Wappen mit dem Totenkopf“ y nce do l dessëni dla cales de triunf dl coser Maximilian I  de Hans Burgkmair.

Tl [[Museum Ferdinandeum]] iel na si Sacra Familia zipleda. Tl [[Museum Gherdëina]] fovel mprëst per truepes ani na pitla bela scultura de n vëscul<ref>Foto de Paul Moroder dl vëscul dl Nocker, Calënder de Gherdëina 1961, pl. 96.</ref>.
== Notes ==
<references/>
== Cëla nce ==

* [[Scultëures de Gherdëina]]

== Bibliografia ==

* Fabio Pescini: La Usc di Ladins Nr. 2/2010 vom 16. Januar 2010, pl. 10.  
* Hyacinth Holland: Nocker, Peter. In: Allgemeine Deutsche Biographie (ADB). Band 23, Duncker & Humblot, Leipzig 1886, S. 751 (tudësch).
[[Categoria:Uem|Nocker, Peter]]
[[Categoria:Scultëures de Gherdëina|Nocker, Peter]]
[[Categoria:Ert|Nocker, Peter]]
