{{Fascian}}
{{Infobox comun talian
|Inom luech        = Mazin
|Blason            = 
|Stat              = [[Talia]]
|Region            = Trentin-Südtirol
|Provinzia         = [[Trentin|Trent]]
|Comunité          = [[Fascia|Comun general de Fascia]]
|Nord              = 46°27′27.07″N 
|Ost               = 11°42′02.2″E
|Auteza            = 1.395
|Souraspersa       = 23,63
|Abitanc           = 565
|Data abitanc      = November 2017
|Densité           = 36
|Frazions          = Fontanac de sora, Fontanac de sot, Ciampestrin
|Codesc postal     = 38030
|Prefis telefonich = 0462
|Ombolt            = Nicoletta Dallago
|Onn ombolt        = 10.05.2015
|Mapa              = Map of comune of Mazzin (province of Trento, region Trentino-South Tyrol, Italy).png
|Plata internet    = http://www.comune.mazzin.tn.it/
|}}

'''Mazin''' (''Mazzin'' par [[Lingaz talian|talian]]), é n comun de 565 abitanc de la [[Trentin|Provinzia autonoma de Trent]] te la [[Fascia|Val de Fascia]].
Mazin é n comun spartì: la ciasa de comun se troa a Fontanac de sot.

[[File:Comune di Mazzin.jpg|thumb|left|Comun de Mazin]]
L'é l Comun più picol de duta la val de Fascia, con sie 564 sentadins (ai 31.12.2017), spartii anter Mazin, [[Ciampestrin]] e [[Fontanac]], paìjes che se scontra, un dò l'auter, a jir en su per la val, a presciapech 1.372 m.s.l.m. 

Da Mazin, se se vèrda a nord est, se veit [[Sas Pordoi]] (Grop del [[Grup dl Sela|Sela]]) e se se vèrda a sud, enveze, se veit la crepa da calcar de Sas da les Doudesc.

No se cognosc inout da olache vegn cà l’inom del paìsc; pèr, aboncont, che l'inom l vegne cà dal [[Lingaz tudësch|todesch]] ''Mazung'', e che l sie leà a la atività di molins. Defat enlongiajù l ruf de Udai se pel veder amò resć de sacotenc molins che jia tras sia èghes. Con la èghes de chest ruf, dant de se petèr te la Veisc, vegnia fat jir, amò dant che l secol passà, ence sacotanta sies.

[[File:Chiesa di Santa Maria Maddalena - Mazzin (TN).jpg|thumb|left|Gejia de Senta Maria Madalena]]
La gejia parochièla dedichèda a Senta Maria Madalena, declarèda del 1802 espositura del Decanat de Fascia, la é presciapech del 1500. La raides che ponta via da Mazin les é dassen beles. 

Frazions del comun de Mazin l'é Ciampestrin (dal latin ''campester'', campestre) e Fontanac, dal [[ladin]] "fontèna" per segnalèr che se trata de n teren con fontènes de èga; l’é un di toponimes più veies de Fascia, jà scrit te n document del 1142, metù dant desche "Vundenates". 

[[File:Mimetismo ,il lago riflette il cielo ( Antermoia) - panoramio.jpg|thumb|right|Lech de Antermoa]]
Avisa da Mazin se pel ruèr te la val de [[Antermoa]], da olache se rua sotite a la [[Munt|crepes]] del [[Ciadenac]]; se trata de na val ciavèda ite e ite te la dolomia ladinica e sotite chesta crepes l'é n picol lech (lech de Antermoa,  2.497 m.s.l.m.) leà a la veia [[Lijëndes ladines|lejendes ladines]]. Estra apede da Mazin se pel ruèr ence te la Val de Udai. 

== Liams ==
[[Fascia]]
{{Comun general de Fascia}}

[[Categoria:Comuns dla provinzia de Trent]]

