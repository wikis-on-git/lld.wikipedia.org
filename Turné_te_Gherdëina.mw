[[File:Urban Piazza torna popes dan l Museum de Gherdëina.webm|miniatura|alt=Urban Piazza torna popes dan l Museum Gherdëina |Urban Piazza torna popes dan l [[Museum Gherdëina]]]]
{{Gherdëina}}

Turné lën ie un di plu vedli erc, che à adurvà na mécanisation primitiva, la forza dla mans o di piesc <ref>[https://www.bergland.it/cesagustin/ld/das-haus-gustin/willkommen/ Na turnadëcia a pé ta Gustin te Sëlva.]</ref> y plu inant l'ega. Bel dagiut univel turnà ciadins y gran scudeles te [[Gherdëina]], gën tl bosch ulache l univa taià l lën. L univa suenz adurva na turnadëcia da mené cun l pe, cun l curdon o na roda. L ie uni turnà cuseies, vèrdles per l fiel, broces per l linzuel da fën, manesc de scarpiei y dl sigon, piles da pesté pavé, spines per l barijel dal vin, n riel per la spola. 
Per cësa ài turnà n sciadàs, n mëisul per sfranjer sel, na monga da sfrië ora i linzuei de stupac o de lin fac te cësa, ajache ntlëuta ne n ovi mo nia l fiër da paidlné y nianca mo chël da bronzes. Turnedes fova ence la mazëtes da [[Fé zandli te Gherdëina|fé zandli sul puntl]].

Semea che l ert de turné cun turnadëces menedes da n mulin d'ega ie permò rua tert te Gherdëina. Do l Derjon dëssel vester stat n 60 turnadëces, ma chëles menedes cul pe fova n 200. La turnadëcia fova tres na filamënta liëda a na pela cun rodes meneda dal era de na roia.

L dà nce l turné la pënia per fé smauz ma chël ie n auter ert.

== Storia ==
L'turné à scumencià te Gherdëina bonamënter bele tl 1500 sce no dant.
L turné univa nsenià da pere a fì. I plu boni turnova taieresc, scudeles, candelieresc, pustamënc y curones per vel sanc, pitla peldes per madones. Velch turnova roba da fé damat per mutons: pinochi, fortuneli, paperins, surices, auces. Turnà univel te lën de pëc, ziplà per 1 plu te zirm, plu tert te linda<ref>Milia Kostner: ''La stues de Gherdëina''. Calënder de Gherdëina 2002, pl. 128</ref>.

== Turnadëces ==
N valguna turnadëces a ega te Gherdeina fova:
* Piciuel a [[Runcadic]] <ref>''Dani dl fuech te Gherdëina''. Calënder de Gherdëina 1957, pl. 70.</ref><ref>[[Babi Pitschieler|Babi da Nudrëi]], Petra Senoner: ''L mulin da Piciuel''. Calënder de Gherdëina 2014, pl. 170-171.</ref><ref>Babi da Nudrëi: '' I mulins de Urtijëi''. Calënder de Gherdëina 2016, pl. 86.</ref>.
* Ciascian [[Urtijëi]]
* A [[Santa Cristina]] a Socrëp dal n luech tlamà Turnadëcia.
* Tl Calënder de Gherdëina liejun sula turnadëcia de Prënsa: ''Ja ruf fove-l mo na turnadëcia, ulache bera Jörgl jiva uni di do l vejlé a turné, l fajova i primes ani popes y do l 1900 ov-l scumencià a fe chiena nueva. L fova n ucel o na gialina che menova l bech y la coda che fova tachei te n spech y na codla japé. Dut l inviërn jive-l ja turnadëcia cun cospes da de gran tlauc, laju messove-l dejdlacé ora la roda da cop suënz n' ëura ala longia nfin che la jiva ntëur y po mo sciaudé la stua dan scumencé a lauré; dasëira unive-l laurà nfin la 10 de nuet'' <ref>''Storia de n luech y familia da paur da zacan''. Calënder de Gherdëina 1971  pl. 50-51</ref>.
* Domulin 4 turnadëces  <ref>''I doi ani dala gran nëif: 1950/51, 1916/17.''. Calënder de Gherdëina 1952, pl.71.</ref>
* [[Ruacia]] a Santa Cristina<ref>[http://www.fotosantacristina.it/ld/archif.html?imagesize=large&imageq=10&imagestart=700&datefrom=1870&dateto=1970&search=&category= Fotos dla turnadëcia ja Ruacia.]</ref> 
* Linacia te [[Sëlva]] pra l Ruf de Frea<ref>[https://www.selvafoto.it/it/archivio.html?imagesize=large&imageq=12&imagestart=48&datefrom=&dateto=&search=&category= La turnadëcia de Linacia pra l Ruf de Frea.]</ref>

== Roies ==
La majera roia de Gherdëina fova la roia di plans de Sant Antone a Urtijëi. L'ega univa piëda su dal [[Derjon]] te doi posc, ulache al di da ncuei ie la plaza dal palé y ulache ie sën la cësa Montblanc. La jiva inó tl ruf pra la cësa Gustin. La roia ie stata tëuta demez dl 1961 doche duc i artejans fova passei sui motores electrics.
<ref>[[Edgar Moroder]]: ''La roia di artejans di plans a Urtijëi y i mulins de Plan Ziràn''.  Calënder de Gherdëina  1978, pl. 36-41</ref>
<ref>[[Edberte Moroder]]: ''L ruf y la roia''. Calënder de Gherdëina 1988, pl. 66-72.</ref> 
<ref>Leo Moroder: ''La roia''. Calënder de Gherdëina 2012, pl. 160-163.</ref>

== Jënt che turnova ==
* Tumesc Tavella de Picëi 
* Albino Prugger dl Penc y lasceten turné una.” (Bera Albino, te na pitla cesota dlongia la cësa da Gustin, turnova suvënz per mi pere bossles per i padenostri.)  <ref>Rudi Vinatzer de Zenz dl Pech: '' Ce da ri canche fan de tei pitli mutons''. Calënder de Gherdëina 2001, pl. 141.</ref>
* Batista Nocker-Roder

N valgun inuemes de chi torna mo te Gherdëina.
* Urban Piazza
* Damian Piazza <ref>Bruno Maruca: ''La turnadëcia de Gherdëina à si daunì''. [[La Usc di Ladins]], 8 de agost 2021.</ref><ref>''La turnadëcia de Gherdëina à si daunì. Damian Piazza de Urtijëi, belau dejeset ani, à abinà si pascion tl mond dl turné'' [https://www.inside.bz.it/it/culture/settembre-2021-it/la-turnadecia-de-gherdeina-a-si-dauni-damian-piazza Ntervista de Damian Piazza cun Bruno Maruca.]</ref>
* Simon Oberbacher<ref>Bruno Maruca: ''Danter pitura y turnadëcia cun Rossetto y Oberbacher''. La Usc di Ladins, 17 de otober 2021
.</ref> 

== Sant ==
L sant di turnadëures ie San  Erasmo vëscul ai 2 de juni <ref>(Tresl Gruber): ''Sanc per i
mestieres, erc, stati y bujëns de vita''. Calënder de Gherdëina 1952,pl.58.</ref>

== Da liejer ==
* Dora Welponer: ''N viac de nuet de Gustl dala scudeles.'' Calënder de Gherdëina 1976,  pl. 101-107

== Notes ==
<references />

== Bibliografia ==

* ''Turnadëur (foto)''. Calënder de Gherdëina 1987, pl. 13.
* Milia Kostner: ''Chiena de Gherdëina ti ani 1930''. Calënder de Gherdëina 1986, pl. 94-102.
* ''Turnadëur (foto)''. Calënder de Gherdëina 1986, pl. 100 y 101.
* [[Amalia Anderlan Obletter|Malia da Cudan]] (Obletter): ''Turné, n ert sciadi vedl''. Calënder de Gherdëina 1989, pl. 128-150.

[[Categoria:Gherdëina|Turné]] [[Categoria:Ert|Turné]] [[Categoria:Storia|Turné]]
