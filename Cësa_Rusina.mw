{{Gherdëina}}
 
[[File:Villa Rosenheim Rusina winter Urtijëi.jpg|miniatura|alt=La cësa tl 1900. Danca cun l tët stort l atelier dl fotograf Terschak.|La cësa tl 1900. Danca cun l tët stort l atelier dl fotograf Terschak.]]
[[File:Villa Rosenheim Rusina Urtijëi.jpg|miniatura|alt=La Cësa Rusina, nlëuta Villa Rosenheim, dl vieres de plaza Sant Antone tl 1900 ca.|La Cësa Rusina, nlëuta Villa Rosenheim, dl vieres de plaza Sant Antone tl 1900 ca.]]

La '''Cësa Rusina''' ie na cësa vedla tla [[Bruscia]] y tl raion da ji a pé de [[Urtijëi]] te [[Gherdëina]].

== Storia ==
La cësa ie unida fabricheda tl 1887 da Rusina Vinatzer, vëidua dl marangon Christian Grossrubatscher de Rainelles. Rusina Vinazer, nasciuda tl 1839 sa Inaz te [[Santa Cristina]], muta d l muliné Josef, ova mpará a dessenië tla scola de [[dessëni]] de Urtijëi ma pona fovela deventeda na buteghiera. Do che la ova laurá tla butëiga de si berba Cristl Schmalzl Pech à anda Rusina cun debic cunmprà la spersa da n toch dl luech de Pedetliva da Johann Baptist Sotriffer, l'uem de si jurmana Creszenz Schmalzl, per 5000 Raiensc  y fat sù na gran cësa <ref>Toni Sotriffer: ''Anton Sotriffer zu Neu-Pedetliva in St. Ulrich/Gröden *1893-†1961''. Weger Persenon 2011, pl 22-23</ref>. I scioldi ti ova prestà Luis Moroder de Gianmatie.
Eila à abù n sëul mut Josef. La cësa ova nce na gran butëiga, bonamënter nlëuta la majera dl luech<ref>[https://web.archive.org/web/20160314115246/http://lusenberg.com/buteiga/buteigarusina.html#rusinavinazer La butëiga Rusina tl 1900.]</ref>

La cësa fova unida fabricheda tla Bruscia ulache l fova mo truep vërt y ie unida tlameda ''Villa Rosenheim''. Do che l fova unit l fascism iel stat cumandà de to demetz l inuem tudësch y perchël ie la cësa unida tlameda Rusina, do l'inuem dl ëila che la ova fabricheda. 

Ti ani 1986-1900 abitova tla cësa l fotograf austriach [[Emil Terschak]] che se à nce njenià ite n atelier de fotografia sula pert a uzidënt dla cësa. Chësch fotograf à mesù sen ji da Urtijëi do che l ova publicà n valguna fotos y dessënies de ëiles puech furnides te stil liberty y l pluan Anderlan ova dit che l nen ulova nia plu chësta persona tl luech<ref>[https://de.wikipedia.org/wiki/Emil%20Terschak Emil Terschak.]</ref>. 
L atelier ie pona unit sëurantëut dal fotograf [[Dominik Holzknecht]].

Ntan la [[Pröma Vera ti raiuns ladins|prima viëra]] abitova tl segondo partimënt dla cësa ufizieres austriaches y tudësc y ntan n stritoz danter chisc ie un stat mazà cun n colp de pistola.

Do la viëra à abità te chësc quatier [[Arturo Tanesini]] n njenier y scritëur arpizadëur che fova unit te Gherdëina sciche diretëur dla furnadoia de [[Mont de Sëuc]] y che fova deventà ncé podestà dl luech<ref>[https://it.wikipedia.org/wiki/Arturo_Tanesini Arturo Tanesini.]</ref>. 

Ntan la [[Segonda viera mundiela|segonda viëra]] ie po stata de cuatier sa Rusina la ciantarina de opera Giulietta Simionato cun si uem, l violinist Renato Carenzio, che ova messu mucè da Milano per gauja dla bombes<ref>[https://it.wikipedia.org/wiki/Giulietta%20Simionato Giulietta Simionato.]</ref><ref>[https://www.limantiqua.com/img/cms/126.pdf Giulietta Simionato, lëtres da Urtijëi (27 juni 1942, 27 lugio 1942, 19 novëmber 1942), cëla Nr. 92.]</ref>.

== Butëiga Rusina ==
<gallery>
Butëiga Rusina 1900 Urijëi.jpg|La butëiga tl 1900.
Butëiga Rusina 1910 Urtijëi.jpg|La Butëiga Rusina dan la prima gran viëra.
Rusina Vinatzer Foto F. Steiner Innsbruck.jpg| Rusina Vinatzer.
</gallery>

La butëiga Rusina ie stata per giut una dla majera butëighes de Gherdëina. Do che l fi de Rusina ova pià do la butëiga tl 1905 ie chësc mort da jëun tl 1931 y la butëiga ie unida meneda inant da si fëna, vëidua Mariana Kostner, y la muta [[Paula Grossrubatscher]]. Tl 1953 ie la butëiga unida venduda a Bernhard Demetz dl Faujëina y tlameda ''Bazar Rusina''. Tl 1984 à si mut vendù la butëiga a Peter Mahlknecht dla firma PEMA.
Tl cianton dla cësa Rusina fova ncé na butëiga dl calighé Felix Pitscheider de Menza che fova l'uem dla prima muta de Mariana Kostner.

== Notes ==
<references />

== Bibliografia ==
* ''Calënder di mënsc (La butëighes da plu da giut)''. Calënder de Gherdëina 2001, pl. 15 y pl. 40.
* ''Calënder di mënsc, nuvëmber, Cësa Rusina  ''. Calënder de Gherdëina 2010, pl 31.
*Leo Moroder: ''Stlù la majera loces danter Dëur y Plaza Sant Antone''. Calënder de Gherdëina 2016, pl. 90-97.

== Autri cunliamënc ==
[[Commons:Category:Villa Rusina| Villa Rusina sun Commons]]

[[Categoria:Cëses de Gherdëina|Rusina, Cësa]]
